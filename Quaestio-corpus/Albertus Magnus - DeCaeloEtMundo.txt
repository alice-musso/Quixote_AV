De Caelo autem et Mundo in hoc libro nostrarum naturarum loqui cupientes, primo uisum est nobis tangere quaequnque praelibanda sunt ad notitiam istius libri faciliorem habendam, sicut est de subiecto, et nomine, et diuisione ipsius, et ordine. Diximus autem in his quae praebabita sunt in libro Physicorum, quod mobile ad ubi est subiectum huius libri, qui de Caelo et Mundo nominatur. Ex quo de mobili ab ubi siue ad locum, quod simplicius est inter mobilia et sensibilia contracta ad materiam, per totum istum librum intendimus. Potest quis forte dubitare: quia mobile ad ubi est corpus motum circulariter, et corpus motum motu recto. Corpus autem quod mouetur motu circulari, est incorruptibile, et corpus quod mouetur motu recto, est corruptibile: et corpus corruptibilo et incorruptibile non sunt unius generis, neque unius potentiae, neque unius diffinitionis, ut tradit Aristoteles in IX philosophia primae. Quaecumque autem non sunt unius generis, neque potentiae, necque diffinitionis, illorum non est scientia una, cum scientia diuidantur secundum genera de quibus sunt: et sic de mobili circulari, et mobili motu recto, alicui fortasse uidebitur non esse scientia una libri unius. Adhuc autem quia sicut nos in precedenti libro docuimus, motus qui est corporis habentis rectum motum, quando simplex est, a generante quodam alio corpore est. Motus autem circulus est eius quod mouetur ab immobili primo. Amplius quia circularis motus perpetuus est, et quilibet motus rectus corruptibilis est et cessans: necessario ergo uidebitur istis rationibus non esse unius scientiae tractare de istis mobilibus. Sed ad hoc uidetur posse dici, quod in ueritate una scientia in communi est de simplicibus corporibus quae mouentur motu locali secundum quod sunt mobilia motu locali. Motus enim ille est entis perfecti, et nihil transmutatur in subiecto quod insit ei substantialiter uel accidentaliter absolute, sed totum subiectum mouetur de loco uno ad locum alium: et ideo licet aliquod mobilium motu locali sit corruptibile, tamen hoc non habet a motu locali: sic autem non est de alteratione, augmentatione, et diuisione, qui motus sunt aliquid uariantes in subiecto et corruptionem inducentes: et ideo mobile de quo agitur hic, si in communi accipiatur, abstrahit a mobili corruptibili et a mobili incorruptibili: sic autem in communi habet unum genus et unam potentiam et unam diffinitionem, quae tamen logicalis non est, sed tantum realis et naturalis a communi natura sumpta. Si autem ista accipiantur secundum esse proprium, scilicet quo corruptiile diuisum est ab incorruptibili: tunc secundum hoc esse non sunt neque unius generis, neque unius potenti, neque unius diffinitionis. Quod autem dicitur quod sunt a diuersis motoribus secundum naturam, non impedit quominus sit una scientia de ipsis: quia non attenduntur hic prouta diuersis mouentur, sed potius prout sunt unius potentiae in communi, et unius actus qui est motus localis: hoc enim modo consideratum corpus physicum propria habet principia et proprias passiones, quae considerata faciunt scientiam unam de ipsis. Et quod dicitur quod circularis est perpetuus, et motus rectus corruptibilis, non officit: quia non considerantur hic differentiae ipsorum motuum, sed potius actum est de illis in Physicis: sed consideratur in eis natura simplicis continui corporis in communi: in partibus autem specialibus tanguntur differenti speciales. Ordo istius libri est: quia est ante alios libros naturales preter librum Physicorum: eo quod suum subiectum quod est simplex corpus mobile ad locum, prius est natura quam subiecta aliorum librorum consequentium. In consequentibus enim libris subiicitur corpus mobile ad formam: et bene scimus quod quidquid est mobile ad formam, etiam est mobile ad locum, sed non conuertitur: et ideo quia non conuertitur consequentiam mobili ad locum, ad mobile, ad formam, prius in natura est mobile ad locum quam mobile ad formam. Ex dictis autem illucescit istius libri nomen quod est de Caelo et Mundo. Uniuersum enim coeli continentis et mundi sensibilis contenti consistit, sicut ex primis patet, in natura corporibus mobilibus secundum locum: et quia in communi agitur de his in isto libro, ideo bene uocatur de Caelo et Mundo. Nec uocari potest de Caelo solum, quonium illud non est mobile nisi circulariter: nec potest uocari de Mundo sensibili, quia mouentur corpora mundi sensibilis secundum motum rectum tantum: sed perfeetio nominis eius est, quod de Caelo et Mundo simul appelletur. Et quia nos hic intendimus de huiusmodi corporibus quae sunt in communi mobilia secundum locura, et non est aliqua forma substantialis uel accidentalis quae faciat mobile in communi secundum locum, ideo oportet nos hic dicere subiectum esse corpus secundum quod consistit ex magnitudinibus suis. Quod autem dictum uerum sit, patet ex hoc quod siue accipiatur forma caeli ut coelum est, siue forma clementi, ut elementum est, ipsa disponit ad hunc motum localem uel illum, et non ad motum localem in genere. Colum enim mouetur circulariter, et elemontum recte. Sed corpus in eo quod corpus physicum, est in genere mobile motu locali per hoc quod est diuisibile, sicut docuimus in sexto Physicorum. Hac igitur de causa in scientia ista habemus dicere, quod cognitio nature quae est in principiis nature et scientia quae est in conclusionibus naturarum, in communi et in summa maxime consistit in scientia subiectorum et passionum est uiarum in subiectum. Et accidentia siue passiones quae sunt accidentia propria, in cognitione propriorum principiorum, per quae talia accidentia de talibus subiectis potuerunt denumerari. Et etiam in his quae sunt similia his, et sunt sicut partes subiectorum, et contenta sub ipsis, et passiones partium. Dicimus autem, quod subiectum est corpus, et alie dimensiones quae dicuncuntur magnitudines, quae sunt linea et superficies. Passiones autem uocamus accidentia propria quae imprimuntur talibus subiectis a suis propriis principiis actiuis. Et uias in substantiam eorum et accidentia uocamus motus quibus mouentur: eo quod omnia naturalia uel in motu sunt, uel ad motum referuntur. Quae autem talibus naturis sunt similia, sunt sicut partes eorum subiectorum, ut stellin et composita ex elementis, qua etiam habent suas partiales passiones et principia specialia, quibus talia accidentia suis probantur inesse subiectis. Scientia autem perfecte notificans et significans nobis talia completa, erit quantum ad subiectum hoc loco intentum. Cuius probatio est, quia naturales res non sunt plures quoad numerum subiectorum in communi, nisi quod earum quedam sunt corpora et magnitudines, et aliquae sunt ex primis corporibus simplicibus, quae dicuntur hahere corpora et magnitudines et principia istorum: siue illa sint cause, siue passiones, quibus ex maxima parte cognoscitur quod quid est. Non lateat autem nos quia differenter physicus et mathematicus inquirunt de corpore et magnitudinibus. Physicus enim de his considerat prout sunt ultima materia physicae et dimensiones eius. Mathematicus autem inquirit de his prout sunt separata per diffinitionem a materia physica et sensibili: et ideo mathematicus considerat indiuisibile a quo fluunt huiusmodi magnitudines, et illud et punctum, de quo nos non oportet hic facere mentionem, cum sciamus a prima philosophia, quod ista secundum esse non fluunt a puncto, sed potius a materia. Haec igitur sunt dicta uobis de proemio. Cum autem intendimus probare mundum esse perfectissimum absolute, ita quod non sit amplioris perfectionis susceptibilis secundum naturam, et mundus constet ex naturalibus corporibus, oportel nos ostendere corpus esse perfectissimum in genere eorum quae habent dimensiones quantitatum: quod ratione facere non ualemus, nisi de continuo, et eius partibus mentionem aliquam faciamus. Incipientes igitur a ratione continui, quam in sexto Physicorum probauimus, dicimus quod continuum est quod diuiditur in semper recipientia diuisionem. Huius autem causa est, quoniam diuisio continui formam continui non tollit a diuisis. et diuisibiles: ergo continuum in semper diuisibilia diuiditur. Huius autem continui in genere accepti sunt species corpus, superficies, linea: tempus enim, motus, et locus, etsi continua sint, tamen hac ad considerationem nostram non pertinent. Sed inter has species continui corpus est diuisibile magis ceteris: quia diuiditur secundum omnes dimensiones, et sic habet dimensiones: et ideo cum non sit receptibile alicuius dimensionis amplius, ipsum est perfectum in genere quantitatem habentium. Magnitudinis autem species quae habent unam tantum trium dimensionum, est linea quae unice est tantum dimensionis: et prima non potest imaginari in continuo nisi inter duo puncta, quae principia sunt dimensionum. In continuo autem a quolibet puncto ad quodlibet punctum erit ducere lineam rectam. Et lineae quidem sunt simplices et composite. Simplices quidem sunt sicut recte, et circulares. Sed recta est simplex, et secundum formam et essentiam, quia ex utraque parte non habet nisi formam recti. Circularis autem non simpliciter simplex est: quia in una parte habet formam concaui, et in altera conuexi. Essentialiter tamen est simplex. Est autem composita quae est plurium formarum et plurium essentiarum, sicut illa quae uocatur curua, quocumque modo dicatur curua: et de hoc diximus in Physicis. Species uero magnitudinis quae duas habet dimensiones, est superficies: eo quod sit superior faciens quantorum corporum, et huiusmodi causa est: quia sicuta puncto ad punctum in continuo non contingit nisi lincam ducere, ita de linea in lineam in continuo non contingit nisi superficiem expandere: et necessario habet duas dimensiones: unam quidem sui principii a quo fluit: et hac est linea. Alteram habet propriam in quantum est quantitas producta. Sic autem non fit in linea, quoniam illius principium cum sit punctum, non potuit habere a principio illo aliam quantitatem diuisibilem. Species antem magnitudinis quae tres habet dimensiones, est corpus tripliciter diuisibile: et illius causa est, quia non conuenit inter superficies duas esse nisi corpus in continuo. In plano enim continui non conuenit accipi aliquas duas superficies, ita quod tertia sit his continua per omnia: quia tres superficies erunt superficies una numero unum numero et idem non producitur a seipso secundum naturam, quia secundum hoc esset idem producens et productum, et in potentia etin actu simul et semel. Ergo imaginari oportet duas superficies distare in continuo secundum profundum: et tunc necessario a superficie producetur corpus, quod unam habet linee dimensionem, quae est principium superficiei: alteram dimensionem habet sui principii, quod est superficies: tertiam habet propriam in quantum est quantitas producta. Et preter istas non est aliqua magnitudo differens secundum speciem ab illis, quoniam et locus quedam est superficies. Causa autem huius mathematica quidem est: quoniam intelligi non potest, quod amplius quam tres diametri secent se secundum rectos angulos: quoniam cum nos protrahimus inter quelibet duo puncta lineam, facimus quantitatem primam: et cum omnis superficies sit linea, uel lineis contenta, protrahimus aliam lineam orthogonaliter a puncto illius: et quocumque modo concludimus eam ad aliam, inuenimus superficiem: uolentes autem producere aliam speciem quantitatis a puncto orthogonii, hoc est ab angulo recto, intelligimus alteram stare superficium orthogonaliter descendere in profundum: et quocumque modo illam concludimus, iterum cum aliis inuenimus corpus. Nec possumus dicere, quod licet seundum rectos angulos se non secent nisi tres diametri, tamen secundum angulus acutos uel obtusos secare se possunt multo plures: quia licet hoc uerum fueuit, lie non facit aliam speciem quantitalis, Cuius cause sunt tres, quarum una est, quia rectus est primus angulus, per quem alii diffiniuntur: quia hebes est, qui maior est recto: et acutus est, qui est recto minor: et ideo alii anguli non fauiunt aliquid quod specie differant secunslum rationem continui, cum ipsa a recto deficiat, uel abundent in dimensionibus uiusdem quae a recto sunt constitute. Alia causa est quia in infinitum multiplicabilis est hebes, et in infinitum mulliplicabilis est acutus, sed rectus una moilo: etideo omnis rectus angulus equalis est omni angulo recto: et quia omnis scientia et natura refugit infinitum, ideo non possunt constitui plures species contini secundum diuersitatem acuti uel hebetis anguli. lertia autem causa est, quia si nos continua producimus ex discretis, sicut etiam docetur secundo Arithmeticae, eo quod numeri quodammodo omnium sunt principia, tunc non possumus uariare secundum genera numeros nisi linealiter, superficialiter, et corporaliter: omnis enim numerus aut in se ipso accipilur, proul unitalibus suis perficitur, sicui si dicamus trinarium per unum, unum, unum: aut accipitur numerus dictus in ne uelin alium semel, sicut si dicatur bis tria, uel ter tria: et necesse est, quod ex illo dluctu diuersus a priori numero constituatur: eo quod, sicut superius diximus, productum ab alio et ut a principio suo, semper est diuersum in forma ab ipso: si autem nos ducamus numerum semel in se uel in alium, et postea ducamus eum iterum in hoc totum, sicut si dicamus ter triater,ueltertria,scilicet alio quocumque modo, necessarium est quod iterum productus numerus differat in forma ab eo a quo ducitur: cum enim linearis per additionem unitatis multiplicetur in longum, constituit lineam quasi ex partibus collectam. Sed cum ductus in se numerus non possit crescere in longum sicut simpliciter unitatum aggregatio, ipse crescit in latum: et tunc erit superficialis, et est terminus illius linearis qui est unitatum aggregatio, sicut cum dicitur bis duo, uel bis tria. Cum autem hoc totum iterum in se uel alium ducatur numerum, oportet quod terminetur illud productum a duobus superficialibus numeris, sicut quando dicitur ter tria ter, uel bis duo solum, uel ter tria quater. Nec potest inueniri productio quae alios secundum speciem terminos habeat. Et ideo necesse est, quod non sint nisi tres species continue quantitatis. Ratio autem huius physica est: quia situs differentiae secundum ueritatem sunt in mundo, et in corporibus animatorum sensibilium, sicut supra et infra, dextrum et sinistrum, et ante et retro: sed inter sex opposita oportet quod sint tres uiae continuae: ergo non erunt continue uiae maxime distantium, nisi longitudo, latitudo, et profandum: quia inter sursum et deorsum est longitudo, inter dextrum et sinistrum est latitudo, et inter ante et retro est profundum: et iste sunt dimensiones corporum: ergo preeter ista non est aliqua magnitudo alia: quoniam omnia recta apud naturam corpora secundum dimensiones suas non sunt nisitria: eo quod diuiduntur secundum tres dimensiones. Hoc autem conlirmatur per leges Pythagorae, inquibus dicitur quod totum et rarum apud naturam et completum, terminatur tribus dimensionibus, quae sunt finis,medium, et principium. Principium enim dimensionum quodest in genere dimensionum,est longitudo: sed principium extra genus dimensionum, est punctum: sed de hoc principio non esttractare ad praesens, quia corporum quantitas non producitur ex punctis: medium autem quod est et produeens et productum, est superficies: sed finis est corpus quod est productum tantum, etin quo perficitur omnis dimensio. Et iste quidem. numerus est omnis rei quae rata est apud naturam, et signi ficat trinitatem rerum naturalium. Nos ueronon extraximus hunc numerum, nisi ex natura rerum, et retinuimus ipsum pro lege, eo quod rebus naturalibus similis est: et ideo in lege Pythagora, in qua docuit colere Deum, adhibuimus nosipsos magnificare sacrificiis et cultu Deum unum secundum istum numerum: quoniam magnificamus Deum creatorem, qui eminet proprietatibus omnium creaturarum, tribus uicibus et tribus sacrificiis colendo eum per diem: eo quod eius actus manifestatur in naturalibus quae perficit tribus dimensionibus, modo quo diximus: et etiam tribus perficit cognitionem quae est de ipso, sensu, et ratione, et intelligentia, sicut dicit Trismegistus Mercurius in libro de Natura Deorum. Sensu quidem quo manu ducimur, ratione qua indagamus uerum ex his quae nos manu ducunt, intellectu quo mente conspicimus inuentum: propter quod in tribus honoramus eum, adoratione, et sacrificio thuris, et hymnis: et tribus uicibus secundum tria puncta hemispherii, hoc est, mane, uespere, et meridie. Et ideo legum aliqua precipit adorare ad Orientem, et haec prima fuit Pythagorae, et consonat legi Christianae, quantum ad hoc. Et aliqua precepit adorare ad Meridiem, ut Trismegisti prima, et huic consonat lex Mahumeti. Et aliqua ad Occidentem, et hec fuit lex Moysi, et Iudeorum. Causa autem huius est, quoniam motus diurnus est ab Oriente: planeta autem qui secundum traditionem Ptolemaei quasi anime sunt signorum coeli, uoluuntur ab Occidente: sed uiuificam lumen secundum circulum obliquum reuertitur a Meridie. Ratio adorationis est reuerentia. Et ratio thuris est distributio suauissime cognitionis diuine in uirtuti bus discretiuis tam coelestium quam hominum terrestrium, Ratio autem hymnorum suaue sonantium est concentus cei, ut dixit Pythagoras: et hoc etiam dixit Hermes Trismegistus, qui fuit ante Pythagoram. Secundum autem Peripateticorum traditionem significat harmoniam separatarum substantiarum in laude intellectuali, et iucunditate. Haec autem non ob aliud dicta sunt, nisi quod hae tros dimensiones manifestantur, et perficiuntur in colo relato ad terram secundum ordinationem prime cause: diuiditur enim sphera in circumferentiam et centrum: et relatio ciroumferentie ad cenirum facit longitudinem ascendendo et descendendo. Diuiditur etiam circumferentia secundum duplicem eius motum in duo, hoc est, in dextrum et sinistrum: et hoc causat latitudinem: et in ante et retro: ante enim coeli ut dicunt Astronomi est secundum ordinem signorum ab Occidente in Orientem in circulo oblique: retro eiusdem est conuersus respectu in codem circulo ab Oriente in Occidentem secundum obliquum circulum. Nos igitur numeramus hunc numerum tripliciter: loquimur enim de ipso secundum quod est formalis, et secundum quod est materialis, et secundum quod est perfectus ipsius rei perfectione. Cum enim loquimur formaliter, dicimus quod numerus qui est duo, hoc est, binarius, est absolute duo sine determinatione: quia ipse est ipsa dualitas siue biharius. Cum autem loquimur de ipso prout est materialis, tunc non dicimus quod absolute est numerus, sed cum determinatione materia numerate dicimus quod duo uiri sunt duo uiri, duo equi sunt duo equi, et non simpliciter sunt duo: quianon sunt dualitas, siue binarius. Sed neque omnem formalem, neque omnem materialem dicimus omnem uel totum, nisi a materia rei habeat perfectionem: et quia res tribus perficitur, et substantia spiritualis tribus perficitur, ponimus omne et totum supertres in primis: et ideo oportet quod omne quod distribuit pro subiecti partibus, tria habeat appellata, uel plura: et totum quod distribuit pro integrantibus, etiam tria habeat integrantia ad minus. Hoc autem inuenimus sic in legibus uocis articulate et litteratae, hoc est, in grammaticis imponentibus ei nomina, ideo quod natura apta nata est taliter in tribus perficere sua opera, sicut nuper diximus, et nos imponendo nomina imitamur eius operationem: et ideo ut inquit Trismegistus perficitur mundus in tribus, hoc est, hymarmene, et necessitate, et ordine, ita quod hymarmenes iacit semen, quod necessitas explicat, et dispensat ordinate. Hymarmenes enim est causarum implexio, necessitas autem est executio earumdem per motum ad esse, et ordo est distributio cuiuslibet producti ad locum suum et officium. Casus autem non est aliquid de mundo, sed est quoddam permixtum ordini et necessitati. Sic ergo perfectio cuiuslibet est in trinario: ergo trinarius numerus est qui indicat rem perfectam in esse. Dixit autem insuper Pythagoras, quod etiam totum et uniuersum, siue omne, deitatis perficitur trinario, eo quod est deitas deorum supercoelestium incorporalium, et deitas deorum coelestium corporalium, et deitas deorum terrestrium, quorum mortale exuitur, et immortale in coelesti sede collocatur: et do his omnibus nos, Domino concedente, tractabimus quando disputabimus de deorum natura et deitatis distinctione. Sed unum obseruandum est, quod Pythagoras in lege de deorum cultu non precepit offerri sacrificium animalium, eo quod nefas putauit occidere animalia: et quia non oportet aliquid talium offerri Deo, quia nulio caret eorum quae condita sunt ab eo. Sic igitur, quia omne et totum completum tam substantiae corporalis, quam etiam ipsius spiritualis, quam ipsius uniuersi, et ipsorum deorum consistit in tribus, nos oportet distinguere in quo differant illa, scilicet omne, totum, et completum, quando de rebus naturalibus dicuntur. Dicamus igitur quod ista non differunt in forma, eo quod omnia nominant formam unam: sed ipsorum diuersitas est in materia et in accidente, et hoc est dicere, quod per esse quod habet forma illa ex diuersa comparatione ad materiam, differunt ista. Si enim accipiatur forma illa prout ipsa, potentia est in multis, et de multis non diuisa ab ipsis, tunc diceretur omne, et comparatur ad partes subiectas quae discrete sunt ab inuicem. Si uero accipiatur ipsa eadem forma secundum comparalionem ad partes integrales quas unit, tunc ipsa dicitur fotum: quia continuatio partium integralium hoc modo colligitur et unitur in ipsa: et ideo diximus in quinto Physicorum, quod finis continuitatis in physicis, est unio quae fit per formam naturalem. Si autem cadem forma comparetur absolute ad materiam quae subiicitur generationi, tunc ipsa est complementum: quia sic completum esse dat ei quod erat in potentia ante ipsam. Si autem adhuc eadem forma accipiatur, proui ipsa dat nomen et rationem ei cuius est forma, tunc ipsa dicitur res huius speciei uel illius, sicut homo, uel asinus et sic substai id ei quod uocamus suppositum, quod demonstratur cum dicitur, hic est homo, et hic est asinus, et ille est leo. Cum ergo ista sint secundum quod dictum, tunc ex omnibus dictis manifestum est, quod solum corpus inter continua est completum, et omni alia magnitudine completius: et hoc est ideo quia solum corpora terminant tres dimensiones, et reliquarum specierum continui est aliqua quae habeat duas dimensiones, et aliqua est quae habet unam tantum. Et in quantum recipiunt nomen dimensionis, in tantum cet participant nomen continuitatis et diuisibilitatis siue separationis: eo quod numerus quoddam continuum est, quia numerum cognosci mus diuisione continui, sicut in Physicis dictum est. Cui enim conuenit tantum una dimensio, uocatur continuum a copulatione suarum partium ad punctum: et cui conueniunt duae dimensiones, licet sit continuum, tamen uocatur separatum, eo quod iam per duas formas continui numeratur: quia una est longitudinis in ipsa forma, et altera latitudinis: sed corpori conueniunt utraque nomina simul: quia corpus mathematicum producitur productione a superficie et linea directa in profundum: et ideo habet in se formam lines, quae est continuitas, et formam superficiei, quae est separatio per duas formas: et quoad hane iterum ra tionem corpus est perfectius aliis duabus dimensionibus. Amplius quod omnis magnitudo habens in se formam separationis, habet etiam in se formam continuilatis: quia omne diuisibile est continuum procul dubio. Utrum autem omne continuum tam mathematicum quam physicum sit diuisibile, non est sufficienter notum ex his quae hic dicta sunt, etin quinto Physicorum: sed erit manifestum in primo libro Peri geneseos, et in prima philosophia, ubi ostendetur quod nulla sint corpora indiuisibilia. Quod autem iam notum et manifestum est ex his quae dieta sunt hic, hoc est quod non est possibile ut corpus permutari intelligatur ad aliquod aliud quartum genus aliarum dimensionum, sicut diximus lineam permutari ad superficiem per hoc quod ducitur in seipsam, et permutari superficiem ad corpus per hoc quod ducitur in seipsam: si enim esset uia ad hoc quod corpus permutaretur in aliam quartam dimensionem, tunc non esset magnitudo completa, cum esset diminuta ad ultimam dimensionem quae completa esset respectu omnium aliarum: in solo enim eo quod diminutum est ab ultimo complemento, possibilis est permutatio. Cum ergo hoc sit, ut dietum est, tunc impossibile est quod illud completum quod separatur et diuiditur in omnes dimensiones, sit diminutum: hoc autem est corpus: ergo non possibile est ut corpus sit diminutum: sed hoc dictum est de corpore in se in uniuersali considerato. Si autem nos consideramus corpora mundi, nos inuenimus aliquod quod est continens et non contentum ab aliquo, cui nihil addi potest nec intus nec extra: quemadmodum est coelum primum, et mundus ipse. Et inuenimus aliquod continens et contentum, quemadmodum sunt sphere inferiores, et tres sphere ele. mentorum. Et inuenimus aliquod contentum et non continens, quemadmodum est sphera terre: et ideo dicimus quod corporum simplicium quae sunt reliqua sub corpore in uniuersali accepto, unumquodque completum est secundum modum sue dispositionis, sicut iam diximus de termino sui complementi, qui terminus est cui nihil addi potest, nec intra, nec extra: diximus enim quod quodlibet corporum habet tres dimensiones, et sic intra se est completum: uerumtamen contentis corporibus est terminus extra, quia contenta corpora tangunt aliquid extra se: et illud continendo mensurant ipsa, quia concauum continentis tantum est quantum conuexum corporis contenti: et iltud contentum est in multitudine: quia contenta sunt sicut materia continentium, et partes quedam iuncte in continentibus: et ideo uidemus quod quodlibet corpus quod est in multitudine consistens est imperfectum: quia si esset perfectum, saluaretur in uno. Et hac multitudo est duplex. Aliquando est una in substantia, et incorruptibilis, multa tamen in formis partium et in motibus, sicut in multitudine sunt caeli inferiores, sicut nos ostendemus in secundo huius scientiee: et hoc contingit propter imperfectionem potenti mouentis et mobilis, qua non potest assequi finem sui motus, nisi per multa et per multos modos. Motus aliquando consistit in multiplicatione indiuiduorum, quae ideo multa sunt, quia esse diuinum in periculo salutis esset in paucis, eo quod generantur et corrumpuntur: sed totum cuius omnia ista corpora sunt partes, quod est coelum primum uel ipse mundus, est omnibus modis his completum, et nulla parte diminutum: et ideo illud proprie habet nomen totius et omnis: et est ei essentiale nomen istud et conueniens per prius, et perpetue conuenit ei, eo quod conuenit secundum essentiam. Illud enim est totum ratione absolute, et non totum ad quedam, et ad quedam non totum, sicut sunt corpora particularia quae sunt continentia et contenta. In sequentibus autem declarabimus quae sit natura totius, et utrum sit finitum aut infinitum secundum aliquam ceius dimensionem. Ab illo enim dependet perfectio istius capituli: quia si sit infinitum, tunc non erit completum: eo quod nihil infinitum est completum, ut ostendimus in tertio Physicorum. Est autem abbreuiatio omnium horum quae diximus hic, quod differentia inter corpus et quamlibet aliam dimensionem huiusmodi, est quod corpus distenditur ad omnes dimensiones, sed magnitudo quae habet unam dimensionem, uocatur linea: quae habet duas, uocatur superficies: quae habet tria spatia, uocatur corpus: et post tria spatia non restat aliqua dimensio quarta: et hoc sciatur per hoc quod non possumus intelligere aliquid aliud ad quod corpus mutetur, ut addatur ei aliqua alia dimensio, sicut mutatur linea ad superficiem, quando eius longitudini additur latitudo, et sicut superficies mutatur ad corpus, quando eius longitudini et latitudini per intellectam additur altitudo. Constat igitur ex hoc quod in rebus quantitatem habentibus corpus perfectius est: eo quod continet in se omnes dimensiones, et unumquodque corporum huius mundi perfoctum est hac perfectione: sed tamon habet quamdam imperfectionem, eo quod terminatur ad aliquod corpus extra continens ipsum. Totus autem mundus utroque modo perfectus est, habet enim tres dimensionres, et non terminatur ad aliquid extra. Hiec autem abbreuiatio colli gitur ex uerbis Auicennae, qui sic abbreuiat sermonem istum. Nunc autem intendimus de partibus mundi simplicibus quae differunt formis substantialibus ab inuicem, et differunt accidentibus propriis qua consequuntur substantiales formas earum, ad hoc quod nos inueniamus corpus coeleste per motum qui est ei naturalis secundum conuenientiam sue forma naturalis. Ad hoc autem inuestigandum ponemus principia inuestigationis istius sic penes propositionem istam, quod uidelicet omnia corpora naturalia et magnitudines per sc mouentur aliquo locali motu: quia licet cetere magnitudines non mouentur nisi in corpore, tamen corpus ab eis habet quod sit mobile motu locali, sicut diximus. Huius autem ratio patet ex his quae dicta sunt in diffinitione nature in secundo Physicorum, quod uidelicet natura est principium motus et quietis cius in quo est per se et non secundum accidens. Cum ergo quodlibet corporum sit. alicuius nature formalis, et nos diximus quia motus est de consequentibus formam substantialem in corpore quod mouetur per se et non per accidens, oportet quod habeat quodlibet corpus physicum motum naturalem suam formam consequentem, Omnis autem motus localis, sicut patet ex octauo Physicorum, aut est equalis, aut circularis, aut compositus ex utrisque. Duo autem priores istorum motuum sunt simplices, scilicet equalis, et circularis. AEqualis enim dicitur, cuius mobile rectarum et equalium in par tibus est dimensionum: et circularis est, cuius mobile est dimensionum circularium: et licet aequalis motus et rectus sit etiam super spatium equale et rectum, tamen hoc non est causa quod motus, est rectus et equalis: quia circularis non est super spatium circulare siue in spatio circulari quod sit extra ipsum uel in ipso, quia non est spatium aliquod circulationis nisi ipse circulus: nihil autem mouetur in spatio quod est sub ipso: et sic patet quod circulare spatium non est causa circularis motus: ergo a simili neque rectum spatium potest esse causa recti motus. His autem habitis, cum causa motus diuersi sit causa mobilis quod mouetur diuersimode, ita quod mobilis unius secundum formam sit motus unus secundum formam, et diuersorum in forma mobilium sunt diuersi motus in forma. Item causa diuersitatis horum motuum, qui sunt circularis et rectus, est diuersitas mobilium secundum formam: unum est cnim forme quae est in dimensionibus rectis et longis: alterum uero forme quae est in dimensionibus circularibus. Motus autem circularis est ille qui est circa medium: et motus rectus diuiditur in duos: quia est unus eorum in sursum, sicut motus eius quod est leue: et alter deorsum est, sicut motus grauis. Dico autem motum sursum, motum qui est a medio: et motum deorsum, qui est ad medium. Ergo manifestum est, quod erunt tres motus locales simplices, ad medium, a medio, et circa medium. Et signant isti tros motus tria mobilia in forma differentia: et sic est aliquod corpus secundum substantialem formam differens ab elementis, et cuius naturalis motus est circularis, sicut naturalis motus est rectus corpori quod est elemenium. Est autem hic non paruus locus ambiguitatis. Nos enim ostendimus in octauo Physicorum, quod forma illa quam naturaliter consequitur motus localis, est forma data a generante, et res in potentia ad motum hoc modo quo est in potentia ad formam illam: talis enim forma est elementi simplicis, quam consequitur motus sursum et locus sursum, et motus deorsum et locus deorsum. Si ergo olementalem formam consequitur motus circularis, uidebitur necessario quod coelum sit compositum ex elementali forma qua est actus et perfectio materia, et ex materia. Omne autem sic compositum est generabile et corruptibile. Igitur coelum generabile et corruptibile uidetur. Cuius contrarium omnino probatur inferius: quia ibi ostendemus quod caelum ex materia sua tota est, et quod non habet compositionem formae cum materia, ita quod forma sit actus acceptus per generationem. Si autem aliquis forte uelit dicere, quod cali motus est motus formae suae, quae non accipitur per generationem, sed inest ei semper sicut ingenerabili et incorruptibili, et quod ideo est motus suus ingenerabilis et incorruptibis: tunc omnia illa quae dicta sunt in principio septimi Physicorum, et in secundo tractatu octaui Physicorum erunt falsa. Ibi enim ostensum est quod omne quod mouetur per se, habet motorem a se distinctum per esse et diffinitionem, uel saltem per diffinitionem solum. Si enim diceretur coelum moueri a forma sua corporali, quae est, ut ita dicam, coeleitas, tunc a nulla parte nec a toto distinguitur motor, nec per esse, nec per diffinitionem. Item quia corpus mobile non est motum nisi per hoc quod est in potentia ad locum, sicut corpus mobile ad formam, non est motum secundum actum, nisi per hoc quod est in potentia ad formam: non autem est in potentia ad locum, nisi per se, uel per accidens. Et si est in potentia ad locum per se, mouebitur a generante: et non mouetur plus quando adeptum fucrit formam generantis et locum, quia lune stabit. Si autem est in potentia ad locum per accidens, tunc est extra locum suum uiolenter, et mouebitur ab eo quod remouet impedimentum: et quando adeptum fuerit locum suum, iterum quiescit: etnihil omnium istorum uidemus in coelo quod mouetur continue in loco suo, et non a generante, neque a remouente prohibens. Adhue autem ostendimus in secundo tractatu octaui Physicorum, quod necesse est quod primum quod mouetur, moueatur non a generante, sed aseipso: quia illud mouetur in loco suo, postquam iam completum est in esse, sicut animal, et ostendimus quod ille motus non est omnino naturalis: quae omnia uidentur falsificare ea qua hic sunt inducta. Omnia autem hac uidetur soluere Auerroes dicens, quod natura sumitur equiuoce, quando dicitur motus rectus esse naturalis, et quando dicitur motus circularis esse naturalis: eo quod motus rectus est consequens formam per generationem datam a generante, qua actus est compositi a generante per generationem ex forma et materia, cuius forma generationis est finis, et materia genera tionis est subiectum. Motus autem circularis est a forma quae est substantia separata, quae non est actus alicuius corporis, neque alicuius generationis finis, neque materia est alicuius generationis subiectum. Sed si hoc est uerum quod dicit dictus Philosophus, tunc non uidetur ratio inducta ualere, quia aequiuocatio impedire uidetur eius processum. Sed ad hoc iterum potest dici per illud quod in octauo determinatum est, quod talis motus est naturalis secundum quod totum illud quod mouetur comparatur ad motum, uel partes eius quod mouetur comparantur ad motum. Est enim totius animalis natura anima quae mouet localem motum, licet ipse motus non secundum naturam sit corporis moti uel partium ipsius corporis moti: et quoad hoc est similitudo proportionis: quoniam sicut naturalis est motor generans dando formam suam generabili, et per hane est mouens secundum locum: ita naturalis est motor, qui est substantia separata ei quod mouetur, quando influit ei motum Iocalem per intellectum uel appetitum. Uel possumus dicere, quod sicut forma qua est coniuncta corpori, et est aclus corporis, habet mouere dando formam suam corpori recto, quod: habet grauitatem et leuitatem: ita forme et substantie separata est mouere corpus rotundum neque habens grauitatem, neque leuitatem: et hoc redit fere ad idem. Sed tunc surgit maior et magis difficilis quaestio, et illa fundatur super duo, quorum unum est, quod nos uidemus quod hec forma quae datur ab hoc generante, non habet mouere nisi per esse quod habet in eo quod mouetur per hoc quod indiuiduatur in ipso. Et secundum est, quod formarum talium diuersitas in specie diuersificat corpora quae mouenlur in specie, et etiam motus ipsos diuersificat in specie. Si ergo ponatur forma separata, quae per esse nullius corporis est actus, et ideo indiuiduationem non habet ab ipso subiecto in quo est, illa uidetur non posse mouere subiectum, cum per esse non sit ei coniuncta. Et iterum propter secundum nulla diuersitas motus uidebitur posse esse ex talibus motibus, cum omnes ipsi sint substantie separate, et per hoc non habentes diuersitatem, neque diuersitatem aliquam causantes uel facientes in corpore quod mouetur ab eis, neque etiam in motibus qui sunt ab eis. Et scias quod hac difficultas multos compulit dicere, quod coelum componi. tur ex motore qui est actus corporis et uirtus eius in corpore quod mouetur. Et dederunt illi motori coli imaginationem qua intenderet hunc motum particularem quo mouetur corpus celi ab ipso: quia non uiderunt qualiter intellectus qui est substantia separata, intendere possit nisi ratione motus in uniuersali: et ideo dixerunt consequenter, quod esse istorum motorum diuersum est, sicut esse formarum quae sunt in generatis et corruptis, et ab illa diuersitate prouenit diuersitas motus ipsorum. Haec omnia autem absurda sunt, sicut nos probare in tendimus in philosophia prima, et in parte probauimus in octauo Physicorum. Quod si esset sicut isti dicunt, motor talis moueretur per accidens, et sic non esset actus primus, neque separatus, et esset finitus, non infinitus in uirtute mouendi: quae omnia ostensa sunt non conuenire motori primo separato. Propter quod quantum sufficit presenti negotio, dicendum est quod motores spheerarum coelestium, licet moueant per modum natura, eo quod mouent uno modo, et quod motus ille est naturalis corpori coeli plusquam motus processiuus conueniat corpori animato, tamen sunt separati, neque per esse, neque per diffinitionem dependentiam habentes ad corpora ipsa, sed comparantur ad ipsa sicut intellectus artificis comparatur ad corpus quod mouetur instrumentaliter ad formam artis inducendam in materia: propter quod forma quae est in motore, proprie est, neque uniuersalis, neque particularis: eo quod hoc accidit formis prout abstrahuntur a rebus per potentias apprehensiuas. Nisi forte diceretur, quod est uniuersalis eo modo quo una numero causa dicitur uniuersalis, quia factiua est multorum. Talis autem intellectus sic informatus influit motum particularem corpori, qui quidem particularis est prout est in eo quod particulare et singulare mobile: habet tamen uniuersalem uirtutem explicandi omne illud cui debet induci forma quam intendit inducere motor per suam scientiam actiuam: et sic patet aliqualiter solutio primi. Diuersitas autem istorum motorum est ex diuersitate ordinis secundum distare plus uel minus a causa prima: et huic diuersitati respondet diuersitas mobilium spherarum, et per consequens diuersitas motus in spheris ipsis: et sic propalata est solutio secundi. De hoc tamen plus dicemus in libro secundo istius operis, sed cum subtilitate inquiremus de his in philosophia prima: et quae hic dicta sunt, concordant cum his quae dicta sunt in octauo Physicorum. Diximus enim ibi, quod motor est separatus non indigens corpore, nec motus motu corporis per accidens, quoniam est sicut intellectus actiuus mouens. Et diximus dissimilitudinem esse inter id quod mouetur ab animalium anima, et illud quod mouetur a motoribus separatis: quia corpus animalium de se non est susceptibile motus processiui, quo mouet anima animalis perfecti: et ideo natura fecit ei fila et chordas, per qua trahit membra ad motum: et fecit ei musculos in quibus sedent uirtutes affixee in membris, quae mouent ad imperium intellectus mouentis. Corpus autem coeli de se susceptibile est motus influxi ei per suum motorem separatum: propter quod nec indiget filis et chordis, nec uirtutibus organicis affixis istis partibus moti: et quia talibus non indiget, ideo nullam habet uirtutem quae sit corporis uirtus et actus eius, sed totus est separatus, ita quod nihil accipit a corpore, nec esse habet a corpore neque diffinitionem: et sic debet intelligi, quod dicitur motus naturalis coeli, qui est circularis sicut motus rectus naturalis est elemento. Simplices autem motus locales, in genere sunt tres, sed in specie plures: quorum unus est a medio, et est duorum elementorum: et alius est ad medium, et etiam est duorum elementorum: et tertius est circa medium, et ille est multiplex, et conuenit corporibus celestibus. Hoc autem conuenit cum eo quod diximus superius, uidelicet quod corpus est compositum ex tribus dimen sionibus: secundum enim tres dimensiones corpus mouetur tribus motibus: quia cum dextrum et sinistrum sit primum latitudinis, erit illud principium motus circularis, ut in secundo huius scientie ostendemus. Similiter ante et retro erit principium cuiusdam motus qui est inferiorum motorum et mobilium secundum circulum, sicut illorum quorum motus est super polos orbis signorum. Sursum autem et deorsum sunt principia duorum motuum ascensionis et descensionis, sccundum diuersitalem suorum terminorum. Et ideo errant qui dicunt tres dimensiones non habere consonantiam cum tribus motibus localibus corporum simplicium, nisi in numero: quia sicut iam patuit, tres dimensiones secundum sua extrema quae sunt in mundo, habent causalitatem ad tres motus. Cum nos autem unum istorum motuum dicimus esse circa medium, sunt quidam, quorum princeps et dux Auerroes, qui dicunt quod istud medium est physicum et nature unius et determinatum: et hoc est medium terre: quia hoc est medium mundi: et sic uolunt mentiri astrologos in hoc quod ponunt epiciclos qui uoluuntur circa medium: acceptum in deferentibus circulis: et dicunt falsum esse, quod de circulis dicitur eccentricis siue circulis egresse cuspidis: quia illorum medium, neque est unum, neque terre medium, sicut probatur in Armagestis Ptolemei. Sed quia de his hic non potest sufficiens inuestigatio haberi, ideo transeundo dico, quod dietum Auerrois non tenet, nisi dicantur omnes orbes coeli esse unius naturae et unius speciei et unius materie, quemadmodum unius materie sunt elementa: et nihil horum uerum est, sicut ostendemus in secundo libro: et ideo s√¨ corpora coelestia diuersa sunt in forma et in materia, et in motu diuersa erunt: et ideo non erit inconueniens quod etiam diuersa habeant centra. Sed Auerroes nequaquam bene sciuit naturas coelestium: et ideo multa abusiua et absurda dicit de coelis, quae etiam falsa esse conuincuntur per uisum. Redeamus nune ad propositum adhuc inducentes rationes ad probandum, quod coelum est corpus quoddam simplex, preter quatuor omnia elementa existens. Dicimus igitur, quod cum inter corpora quedam sunt simplicia, quedam composita, ex simplicibus erunt profecto simplicia in quibus ideo est motus simplex, quia in eis natura mouens non est nisi una quecumque sit illa quae est princi pium motus naturalis, sicut est ignis, et terra, et similia formis horum duorum quae sunt media: quia aer est secundum formam ignis in leuitate, et aqua secundum formam terre in grauitate, Et sunt etiam hec duo similia generi ignis et terre, licet Ioannes Grammaticus uelit hoc esse falsum, propter hoc quod quatuor elementa differunt in formis, et differunt locis ad quae mouentur: sed in genere grauis et leuis conueniunt, licet differant secundum species grauitatis et leuitatis. Sunt autem corpora composita in quibus sunt plures nature mouentes, sicut natura leuis, et natura grauis: et secundum hoe necessario diuersificatur motus: quia alii sunt motus simplicium, et alii motus compositorum: motus autem corporum compositorum diuersificantur secundum diuersitatem compositionis: sed tamen quia non potest esse compositio ad aqualitatem omnimodam componentium, ideo motus compositorum est idem in specie secundum naturam mouentem qua uincit in composito. Si enim esset compositio ad equalitem omnimodam, tunc compositum nec locum nec motum haberet, sed in omni loco in quo poneretur, ibi et manerct fixum: quia componentia equaliter mouerent ipsum sursum et deorsum. Sed tunc forte obiicict aliquis dicens, quod secundum hoc compositio dissolueretur: quia uincens in ipsa alia, uel expellet, uel transmutabit ad scipsum. Sed ad hoc respondemus, quod est compositio secundum aqualitatem geometricam in compositis per naturam, et non secundum aqualitaltem arithmeticam non enim componentia in composito sunt secundum aqualitatem in quantitato componentium acceptam, sed potius sccundun similitudinem acceptam in sequali tale proportionis componentium: quia cum sint in composito terminato et continuato: et tantum est compositione de sicco terre, quantum passiua sufficit ad terminationem et figurationem compositi: cet estin eo de frigido quantum sufficit terminationi et figurationi actiuae: quantum autem sufficit ad continuationem est in eo de humido continuante. De calido autem quantum sufficit mouere ad ista et actiones compositi. Dicemus autem plura de hoc in primo libro Peri geneseos in tractatu de mixtione. Cum igitur ut praedictum est motus simplex sit nature simplicis mouentis, cum motus circularis sit simplex, ut probatum est in octauo PAysicorum, sicut et motus eequalis siue rectus, oportet quod sicut corpori simplici conuenit motus simplex, quod ita sit e conuerso, quod motui simplici aptetur simplex corpus quod moueatur motu illo. Si autem inueniatur aliquando in physicis motus simplex in corpore composito, tunc oportet quod ille sit illius compositi, non secundum quod est compositum, sed potius secundum quod dominatur in ipso aliquod simplex uincens in compositione, sicut quando uidemus lignum descendere: et possibile est quod etiam simplex aliquando sequatur motum contrarium simplicis quod dominatur super compositum, sicut quando uidemus ignem descendere in stipite acconso: quia tunc profecto sequitur materiam suam que est terrestre combustibile. Ex omnibus autem his que dieta sunt, manifestum est quod motus simplex est corporis simplicis per se: etideo cum circularis sit motus simplex, oportet quod sit aliquod corpus simplex quod natura sua simplici moueatur motu illo: et sicut est motus reclus distinctus a circulari, ila est distinctio in mobilibus, quod uidelicet id quod circulariter mouetur, distinetum estab omnibus his que recte mouentur. Sed forte dicet aliquis aduersarius, quod absque dubio motus circularis est motus simplex, sed nulli corpori est naturalis, sed accidentalis: et dico accidentalem ad quem non mouet aliqua natura corporis, sed motus ille est a motore extrinseco per uiolentiam mouente. Sic enim accipimus hic motum accidentalem, cum nos intendamus naturam eius inuestigare quod mouetur per rationem sui motus: tunc enim dicimus motum naturalem ad quem mouet aliqua natura eius quod mouetur: et motum accidentalem ad quem mouet non natura aliqua eius in eo quod mouet extrinsecus motor, cuius motus non natura est in eo quod mouetur: talis autem est uiolentus. Dicit igitur forte aduersarius, quod non est uerum quod corpus celeste sit quintum corpus praeter quatuor elementa: sed dicit quod est ignis, et motus circularis inest ei accidentalis et non naturalis: tunc dico quod uerum est quidem, quod possibile est corpora quaedam simplicia moueri motu accidentali: sedille motus qui est uni simplicium accidentalis, erit alteri corpori simplici naturalis: et non potest esse, quod istud corpus simplex cui est naturalis, habeat cum ipso etiam alium motum naturalem: quia iam ostendimus, quod unius simplicis non est nisi unicus simplex motus naturalis. Nos autem uidemus, quod omnia elementa qualuor simplicia habent motus simplices naturales rectos. Ergo nulli corum est naturalis circularis: oportetigitur iterum, quod aliud sit corpus quintum extra quatuor elementa cui sit naturalis. Amplius tali modo sumpto naturali et accidentali, ut diximus, motus naturalis semper contrarius est motui accidentali. Hic autem hoc supponatur, ad quod redibimus in sequentibus huius capituli, et probabimus illud. Est autem notum ex canone maiori siue ex regula communi dialectiae artis, et ex mathematicis, que uel in maiori parte uel uniuersaliter est uera, quod unus motus uni motui tantum est contrarius: et hoc etiam ostendimus in quinto Phycosirum. Adhuc autem ex his que in octauo dicta sunt, constat motum circularem esse motum simplicem: quia enim sunt due linea simplices, uidelicet recta et circularis, et non plures, ideo necesse est duos motus simplices esse, uidelicet rectum et circularem. His igitur suppositis, dicam quod si dicat aduersarius, quod ille motus circularis non est naturalis corpori caeli, sed accidentalis: sed ipsum est ignis, aut aliquod aliud elementum quod mouetur circulariter per accidens, tunc sequitur necessario quod motus naturalis ignis est contrarius motui circulari quo mouetur per accidens: sed nos nuper posuimus ex canone esse uerum, quod unus motus tantum contrariatur uni: et si hoc est uerum, tunc per ea que dicta sunt in quinto Physicorum, motus sursum qui est naturalis igni, contrariatur motui qui est deorsum: eo quod sunt ad extrema contraria, et ex principiis contrariis: ergo non est contrarius motui circulari, quia motus circularis non est idem cum motu deorsum. Ulterius ergo sequitur ex superius datis, quod motus circularis non est accidentalis igni: quia si esset ei accidentalis, tunc esset naturali suo motui contrarius: et hoc est contrarium cius quod dixit aduersarius. Si autem propter predicta dicat aduersarius, quod absque dubio corpus coeli non est aliquod corporum quatuor que sunt elementa uocata: etideo motus circularis est ei accidentalis, et non naturalis, tunc oportet absque dubio, quod illud corpus habeat etiam aliquem alium motum simplicem naturalem: quia naturale est ante accidentale: et nihil eritunquam accidentale, nisi supponatur aliquod naturale. Sed preostendimus quod simplices motus non sint nisi duo in genere, roctus uidelicet, et circularis: et quod recti sint duo, sursum uidelicet et deorsum motus: mouentur auten duo elementa superius, scilicet ignis et aer, et duo inferius, aqua et terra. Si ergo corpus illud quintum distinctum est a quatuor et non naturaliter mouetur circulariter, tunc non potest esse quin habeat simplicem motum rectum: aut ergo naturaliter mouetur sursum, et tunc erit ignis aut aer: aut naturaliter mouelur deorsum, et tunc erit terra aut aqua: et quodlibet istorum est contra liypothesim, quiadixit aduersarius quod non esset aliud quatuor elementorum. Scias autem quod omnia que dicuntur, sunt diete contra Platonem et Philosophos AEgyti, qui dixerunt quod coelum est igneum, et non est motum circulariter nisi per accidens: diccbant enim quod ignis naturaliter ascendit, et quando non Rabat quo plus ascendat, tunc circumuoluitur in seipso, sicut flamma ignis in fornace: preeter hoc solum quod concauum fornacis circumuoluit flammam, defectus autem ulterioris loci circumuoluit etherem, ut dicebant. Et contra haec dicta inductae sunt iste rationes. Est autem in rationibus his multa dubitatio. Cum enim dicitur quod motus accidentalis est contrarius motui naturali, uidetur hoc esse falsum de circulari accidentali: quia nos uidemus in molare molendini, quod habet duos motus accidentales: unum quidem qui est ascendere sursum, et alterum qui est reuolui circa centrum quo tenetur super molarem inferiorem: et ille uidetur esse medius inter naturalem, et illum qui est ascendere sursum: quia circulari motu mouetur ad inferiorem molarem, et cleuatur secundum aliquid ab ipso: quia aliter non contereret grana. Cum ergo duo non sint contraria uni, non potest esse omnino naturalis motus circularis, et contrarius motui naturali. Nec uitatur inconueniens ad quod inducitur aduersarius: quia si demus quod motus naturalis est contrarius motui accidentali, et uidemus aliquod clementorum per accidens moueri circulariter, tunc sequitur quod duo sint contraria uni: et hoc est contrarium quod supponitur ex canone maiori. Adhuc autem uidetur ex hoc sequi, quod motui circulari est aliquid contrarium: cuius oppositum inferius ostendemus. Conabitur forte aliquis ad hoc soluere dicens, sicut Auerroes uidetur alicubi dixisse, quod duplex est contrarietas, perfecta uidelicet, et imperfecta. Perfecta est quidem que est secundum completam distantiam contrariorum maxime distantium: incompleta aulem que est medii ad ex temum: et ideo dicet secundum comple tam distantiam unum uni esse contrarium, et secundum incompletam plura opponi ad unum contrarie. Dicet enim quod accidentale perfecte egrediens extra naturam, est contrarium naturali: et non complete egrediens, non est omnino contrarium: et sic circularum motum quando est accidentalis, esse quidem contrarium sccundum ralionem contrarietatis incompletam, sed non est contrarium naturali secundum completam rattonem contra rielatis. Sed iste qui sic dicit, non soluit inconuenientia inducta: quoniam rationes superius inducte procedunt, ac si circulalis completam haberel contrarietatis rationem. Ideo nos dicimus quod hec que dicta sunt de motu circulari, sunt intelligenda de motu circulari simplici. Duo autem exiguntur ad hoc quod motus circulariter non habeat aptitudinem naturalem nisi ad motum circulationis: et haec est aptitudo qua est ex rotundilate suarum superficierum. Si enim poneremus per impossibile corpus caeli componi ex superliciebus, tunc dico quod corporis rotundi naturaliter omnes superficies erunt spherice: et luec imaginatio est sicut si imaginemur globum componi ex superficiebus, quarum quelibet conuolueretur circa alteram a centro globi usque ad ultimam conuexitatem eiusdem. Alterum autem est mouentis simplicitas: quia huec non diuersimode se habet ad partes eius quod mouetur, cum nuilius partis sit actus, et cum ipsum impossibile sit moueri per accidens aliquod per quod diuersimode disponatur ad motum. Et ex his duobus patet quod motus circularis qui per accidens inuenitur in elementis, non simplex, sed diuersus et compositus: quia sicut rotundum est corpus ex rotunditate suarum superficierum, ita rectum corpus erit ex superficierum planitie, que omnes secundum rectas lineas ad se applicatas extenduntur: et hoc non habet naturalem aptitudinem ad circularem motum, nisi refracto in se ipso, et sic motus eius crit compositus: mouens etiam ipsum est forma que est uirtus in corpore eius, uariata secundum diuersas partes eius quod mouelur per accidens. Et ideo ab illa non potest moueri circulariter et simpliciter: et quando conuoluitur in circuitu, hoc fit, aut a uirtute mouentis corporis extra quod non equaliter appropinquat omnibus partibus eius quod mouetur: et ideo non simplex potest esse motus: aut fit, eo quod componitur ex compositis uirtutibus, sicut ex graui et leui: quia si tunc uenit graue super leue, lune inuoluendo se descendit, sicut fucit uentus turbinis descendens: et s√¨ uincit leue super graue, tunc inuoluendo se ascendit, sicut facit uentus turbinis ascendens. Quod autem in superioribus rationibus supponitur, elementis posse conuenire motus circularis simplex, hoc est ex hypothesi aduersarii, et non ex ueritate: et ideo inducitur ut dicens hoc ducatur ad impossibile modo supra dicto: et ideo concedendum de plano, quod secunduna ueritatem motui circulari non est contrarium, et quod motus circularis simplex non potest conuenire nisi corpori quinto, quod est celum. Est autem cauendum a dictis aliquorum minus peritorum in astronomicis, qui dicunt corporis sphierici simplicis esse naturam quod uolualur circa centruam unum: et ideo tnotus eius esse super potos sphere perforatos. Item quia dicunt, quod stelle superiores et inferiores omnes non possuni moueri uno motuproportionabiliter, quia oporteret quod motus ille non esset unius, sicut diximus in octauo Physicorum, quod non est unus motus eorum qua: feruntur per medium. Quod enim ilicitur, quod motus sphere esse super centrum, hoc est naluraliter uerum et mathematice, licet centrum non acceptun sit uno modo hinc et inde: quia naturale centrum corpus est sensibile quod ¬´si terra, ad quod uirtus sphere refertur, ut quod respiciunt radii eius. Mathematicum autem centrum eius est punctum indiuisibile sumptum in toto continuo spluere totius. Et quod dicitur super polus stantes esse, ac si sint perforati, imapinabiliter dictum est: eo quod non imaginamur spheram uolui, nisi super axem intelligibilem quam imaginamur transire per polos. Secundum autem dictum non liabet causam sufficientem: quia licet uesun sit fortassis stellam non circumuolui, nisi latam a circulo suo, tamen nilil probibet cam continuum habere motum, etiamsi per se moueretur, sicut ostendimus in octauo Physicorum: nec aliqua necessitas cogit corpora diuersa in materia propinqua et forma referre ad centrum suum et idem. Ex his igitur facilia sunt que superius inducta. Hoc autem quod diximus, per motum: circularem probari corpus coeleste esse distinctum a quatuor elementis, et esse prius cis secundum naturam, adhuc etiam aliter probatur. Dico enim ex his que a nobis probata suntin octauo Physicorum, quod motus circularis primus est omnium motuum necessario: et huius ratio est, quia completum et perfeclum est ante diminutum, et est prius eo prioritate naturali et substantia et tempore. Et nos ostendimus quod circularis motus est completior et perfectior omnibus motibus. Ergo debeturcorpori quod est figura completioris et prioris per naturam: quoniam de lineis equalibus et rectis nulla completa est, siue sit infinita, siue finita. Si enim infinita, tunc nullo modo potest esse completa, cum omne complementum sit a fine, et infinita dicatur a priuatione finis. Si autem est finita, tunc erit corporis finiti. Rectum autem finitum necessario est contertum ab aliquo corpore: quia non potest imaginari, quod sit rectum continens, eo quod non secundum &qualem distantiam referri potest ad contenta: nec est ambiens ut circulare, quod equaliter distans ambit ea que sunt in ipso. Omne autem contentum habet aliquid extra se terminans ipsum et conseruans conlinendo. Si ergo hoc accipiatur ut corpus tantum, tunc potentia suscipit additionem: quia potest intelligi crescere in continens. Et dico, quod si accipiatur ut corpus: quia forte si accipiatur ut hoc corpus, non potest crescere: quia materia elementorum non est possibilis ad maiorem extensionem quam babet sub forma ignis. Sed nos non loquimur hic nisi de corpore prout consideratur in solis dimensionibus siue quantitatis, sicut diximus in procemiis huius libri. Talis autem additio non est possibilis in corpore rotundo: quia corpus rotundum si habet rationem sphaerae, oportet ad minus esse finitum, et terminatum in suo concauo, et ratione concaui est continens et non contentum. Licet autem quidam dixerunt infinitam esse spissitudinem inter superficiem interiorem concauam et exteriorem conuexam, tamen hoc infra reprobauimus: sed quod nobis hic sufficit, est quod rotundum de sua ratione est finitium in concauo, et continens non contentum: ergo est completum et non contentum extra ab alio corpore: et sic completum in se, et impossibile ad incrementum additionis: et idco omnia que conueniunt recto, negantur de rotundo: et ideo oportet quod rotundum corpus prius sit recto. Redeamus igitur ad principium istius disputationis, et dicamus quod motus primus absque dubio naturalis est corpori primo, et quod motus circularis prior est motu equali recto: ergo motus circularis simplex et primus conuenit alicui corpori simplici et primo: et hoc est caelum: ergo colum est prius elementis et simplicius eis. Motus enim equalis conuenit corporibus simplicibus equalibus, sicut igni qui mouetur sursum motu equali: et huius simile est in terra que est corpus simplex, et mouetur deorsum motu aequali simplici. Deorsum autem uoco motum ad medium. Si ergo ita se habent, tunc procul dubio est dignius quod ille qui est simplicior et prior motus, hic sit etiam motus conueniens corpori simpliciori et priori quam illa corpora sint: ergo cor pus quintum cuius per naturam est motus circularis, non est aliquod ex elementis, sed prius eis. Nos enim iam diximus, quod illi motus simplices conueniunt corporibus simplicibus: et si inueniretur motus simplex in composito corpore, hoc contingit ratione simplicis corporis quod dominatur in illo composito. Iam igitur per omnia supra dicta et per rationes inductas ostensum est, quod est aliquod corpus simplex aliud in substantia materie et forma a corporibus quae sunt quatuor clementa quae sunt apud nos, et illud est substantia nobilis et sublime in natura: propter hoc quod non generalur, neque corrumpitur, ei est altissime dignitatis in perpetuitate, et est primum et principium istorum corporum inferiorum omnium, autem dixerit aduersarius, quod omnis motus corporis simplicis, aut est naturalis, aut accidentalis: et ponat cum hoc, quod motus ille qui est quibusdam corporibus naturalibus simplicibus naturalis, aliis corporibus simplicibus est accidentalis, sicut motus ascensionis et descensionis: ascendere enim naturale est quibusdam corporibus, et accidentale quibusdam: et descendere similiter, quia naturale est igni ascendere, et terre accidentale. Et dicat cum hoc aduersarius, quia etiam sic est de motu circulari, uidelicet quod est istis que sunt uocata clementa, accidentalis: tunc procul dubio oportet necessario eum concedere, quod idem motus circularis sit naturalis alicui corpori, quod est aliquid aliud ab elementis: quia cum concedit istam proposilionem, quod motus naturalis uni, alteri est accidentalis, tunc per locum a minori oportet eum concedere, quod ille qui est accidentalis uni corpori, erit naturalis alii: eo quod minus uidetur quod haec sit uera, quod naturalis uni, sit accidentalis alii: cum adnaturale non necessario sequitur accidentale. Cum ergo illa conceditur ab aduersario, dignius est ut concedat suam conuersam: quia uidelicet accidentalis uni, erit alii naturalis: quia accidentale necessario presupponit sibi naturale: quia si non sit naturalis aliquis, tunc non erit accidentalis aliquis, sed non conuertitur: sicut si non sit substantia, non erit accidens, et non conuertitur. Est tamen sicut in prioibus diximus hoc falsum, quod naturalis uni et simplex, alii sit accidentalis: sed gratia disputationis hic sumimus eam ab aduersario, qui dixit cealum esse ignem, et fuit communis opinio antiquorum omnium Philosophorum, et quod circularis motus non esset alicui naturalis. Amplius autem si est motus circularis naturalis, sicut iam probatum est, tunc manifestum est et clarum quod oportet esse aliquod simplex primum de numero corporum simplicium, cui naturaliter propter suam figuram attribuatur motus ille, sicut corpori rectarum dimensionum quod est ignis, naturaliter attribuitur motus sursum: et corpori recto quod est terra, attribuitur motus deorsum. Si autem adbue asserat aduersarius, quod motus circularis non est nisi accidentalis, et nolit credere per rationes inductas, tunc inducemus contra cum testimonium sensus. Mirum enim uidebitur omnibus et extra rationem omnino, quod motus accidentalis sit continuus et perpetuus, qui non habet finem in tempore et ultimum: cum uisus nobis testificatur contrarium eius: quia in omnibus uidemus, quod res accidentaliter et uiolenter existentes corrumpuntur uelociter, et finiuntur tempore breui. Probauimus etiam in octauo Physicorum circularem solum esse per petuum et infinitum motum. Amplius si coelum quod mouetur motu circulari, esset ignis, sicut dixerunt antiqui Philoso phi, tunc oporteret dicere quod motus circularis accideret coelo: quia nos non uidemus unquam motum naturalem in igne, nisi illum qui est a medio sursum secundum motum rectum in linea aequali et recta: et tunc sequuntur omnia superius habita inconuenientia. Ex omnibus autem dictis facile est colligere rationem unam uel plures ab eo qui est peritus in arte syllogizandi. Ex qua necessario sequitur, quod corpus motum habens circularem simplicem, est scparatum a proprietatibus corporum que uocantur elementa uicina nobis et continentia nos; et eius natura tanto nobilior est naturis elementorum, quanto secundum distantiam longitudinis et eleuationis distat ab eis. Est enim terra quasi faex in corporibus simplicibus, et ignis nobilior et formalior in elementis. Quod autem eleuatum est super ignem, nobilius et formalius est igne: et haec comparatio est in corporibus coelestibus, quia inferior orbis ignobilior est quam superiores, et superiores quantum sunt eleuatiores, tanto sunt nobiliores. Propter quod egregie dicit Aristoteles in libro de Animalibus, quod luna in coelestibus est de natura terre in clementis. Ex his autem ulterius relinquitur per rationes inductas de motibus simplicibus, quod corpus primum mobile quod naturaliter mouetur motu circulari, non habet grauitatem neque leuitatem. Conueniens autem est hic propter doctrine bonitatem per diffinitionem declarare quid est leue et graue, ut facilius sciatur corpus coelesto neque leue esse, neque graue, Dico igitur de diffinitione utriusque in tantum quantum indigemus hic: quia subtiles eorum differentias et passiones inuestigabimus in sequentibus libris huius scieutie, ubi perscrutationem ponemus ad sciendum substantiam corum et accidentia perfocte. Dicamus igitur nune supponentes, quod graue est descendens ad medium, et leue ascendens a medio sursum: et cum graue sit corpus simplex duobus modis, hoc est simpliciter et ubique graue, et in aliquo loco graue, et leue in aliquo loco. Tune dicamus quod graue simpliciter est, quod ultimam grauitatem habet id quod subsistendo quiescit sub omnibus corporibus simplicibus descendentibus deorsum. Et per contrarium leue etiam dicitur duobus modis, ultimum uidelicet in leuitate quod quiescit super omnia corpora ascendentia sursum. Quedam enim sunt leuia ubique, et illa sunt ultima in leuitate: et quedam sunt leuia in aliquo loco, que ascendunt ab aliquo loco, et descendunt ab aliquo loco, sicut aer et aqua: sed aqua est plus grauis, quia descendit a loco ignis et a loco acris: et acer est plus louis, quia ascendit a loco terre et a loco aqua. Aqua autem ascendit a loco terra, et sic est leuis: et aer descendit a loco ignis, et sic est grauis. Si ergo hac ita se habent, tunc omne corpus simplex quod mouetur sur sum aut deorsum, procul dubio habet grauitatem aut leuitatem secundum ultimum grauitatis aut leuitatis, aut simul habet ista duo, non sicut compositum ex diuersis naturis, sed per comparationes diuersas ad diuersa loca elementorum: sicut aer leuis est comparatus ad aquam, etaqua leuis comparata ad terram. Cum enim nos diffinierimus leuitatem et grauitatem tam per motum quam per quielem, crit id leue quod habet habitum et naturam leuitatis inclinantem ad motum leuis et quietem: et illud erit graue quod habet habitum et naturam grauitatis inclinantem in motum et quielem grauis. Et ex his facile manifestum est, quod non est possibile ut corpus rotundum babeat naturam grauitatis et leuitatis, cum non habeat inclinationemin motum, uel quietem leuis uel grauis, sed potius ad motum circularem. Non enim est possibile ut ipsum ex inclinatione propria et naturali moueatur ad motum, uel ad quietem in medio: aut etiam mouetur ex medio sursum uel ad quietem sursum naturaliter uel accidentaliter. Et huius probatio est, quod motus eequalis qui est rectus, non conuenit corpori spherico per naturam: eo quod iste motus non est nisi corporum simplicium rectarum superficierum, sicut patet ex antedictis. Motus enim qui est secundum inclinationem nature, indicat naturam corporis simplicis, et sic sunt idem, quia referuntur ad idem: quia quod est forma corporis, hoc est causa motus. Et ideo si rotundum haberet rectum motum, oporteret quod corpus rotundum esset idem in specie cum illo corpore, cuius ille motus est rectus, quod est impossibile, cum rotundum et rectum sint differentes figure: ei cum figura sit consequens speciem et naturam, oportet quod figurata sint dilferentia secundum naturam: differentium in natura differentes sunt motus secundum naturam. Si autem propter hoc dicatur, quod motus rectus est corpori rotundo accidentalis, hoc erit sieut si dicamus, quod mouetur quidem corpus celeste naturaliter per circulum, ad accidentaliter mouetur aliquando sursum uel aliquando deorsum, uel altero illorum modorum: tunc sequitur neceswario si alter est sibi accidentalis tantum, quod reliquus sit naturalis: et ideo si mouetur sursum accidentaliter, tunc mouebitur deorsum naturaliter: et si mouetur deorsum accidentaliter, tunc mouebitur sursum naturaliter: quia alterum non est uiolentum nisi ideo quia oppositum in est ei per naturam. Iam enim prieostendimus hic, quod duorum motuum contrariorum, quando unus motus est corpori simplici naturalis, reliquus est procul dubio accidentalis, et e conuerso. Si autem dicatur quod uterque ust accidentalis, cum non sit accidentalis, nisi contrarius naturali, oportet quod illud corpus habeat aliquod contrarium corpus in numero corporum simplicium. Nos enim infra ostendemus, quod corpus rotundum per naturam nihil habet contrarium omnino: ergo non habet motum accidentalem rectum aliquem. Amplius apparet idem ex hoc: quia ut sensum uidetur quod nos uidemus quod in corpore omni simplici idem locus est ad quem mouetur pars, et ad quem mouetur totum: et huius causa es, quia totum et pars in simplicibus est eiusdem rationis: sicut idem est locus ad quem mouetur tota terra, et ad quem mouetur gleba: utrumque enim istorum mouetur ad locum unum: et ille ust medium mundi. Si autem hoc est siuut diximus, tunc nullum est dubium quod corpori quod per naturam est rotundum, nulla est grauitas, neque leuitas omnino: quia si esset graue, tunc possi bile esset, quod ipsum aut in toto, aut in parte moueretur ad medium: et si esset leue, tunc moueretur a medio secundum totum, aut secundum partem. Uidemus autem hoc nunquam accidisse secundum totum tempus preteritum quia stelle in numero suo essent diminutae, siue motae fuissent ad medium, siue longius recessissent a medio: ergo non habet motum grauis, neque leuis, ideo neque grauitatem, neque leuitatem. Et cum habent contrarium, eo quod neque leue est, neque graue, manifestum est quod non est possibile ut accidentali motu mouealur sursum uel deorsum: et ulterius manifestum est quod etiam aliquo motu mouetur, et non sicut motu compositi ex elementis, ita quod moueatur accidentaliter secundum totum, aut secundum partem, sicut diximus. Omnium horum que dicta sunt a proceemiis usque ad hunc locum abbreuiatio facta est per hunc modum: quia totum fundatum est super hoc quod non est possibile ut aliquid moueatur secundum naturam, nisi corpus. Et ratio huius, quia omne quod mouetur, necessario est in loco. Motus enim de quo hic loquimur non est nisi mutatio siue locatio de loco ad locum. Nihil autem occupat locum circumseripium a loco nisi corpus. Ergo non mouetur de loco ad locum nisi corpus. Ulterius autem oportet, quod omne corpus habeat motum naturalem proprium. Si enim due fuerint res uel plures simplices, et conueniant in natura secundum aliquid, et differant in natura secundum aliquid, et conueniant in actione secundum aliquid, et differant in operatione secundum aliquid, et accipiantur actiones essentiales ipsarum: tunc oportet id quod in eis est causa conuenientiae in actione, sit causa conuenientiae in natura: et id quod est causa differenti in actione, sit causa differentiae in natura. Si autem sint actiones non essentiales, uel qua uni est essentialis, alteri accidentalis: tunc non oportet quod calor aliquando sit causa maioris congelationis, cuius causa est maioris frigiditatis intentio: et tamen in cam non conueniunt calor et frigus. Item si sint res predicto modo conuenientes, et pradicto modo differentes composite: tunc iterum non oportet: sed nos hic loquimur de simplicibus et essentialibus conuenientibus et differentibus, que cum ita sint, tunc diximus ex superius habitis, quod omne corpus cum omni corpore conuenit in corporeitate: sed differt unum simplex ab alio in proprietatibus additis corporeitati: que prime sunt figure, rectum, et rotundum, et secundum calidum et frigidum, humidum et siccum, graue et leue, et huiusmodi. Conuenit igitur omne corpus cum omni corpore, in hoc quod causat corporeitas: et hoc est aptitudo ad motum, et motus ex parte eius quod mouetur: et differt unum ab alio in speciebus motus qui causatur a dispositionibus additis corporeitati. Ex quo necessario sequitur, quod omne corpus habet motum naturalem a dispositionibus naturalibus quae sunt in ipso causate. Motuum autem quidam sunt simplices, el quidam compositi. Simplices autem in genere non sunt nisi duo, circularis uidelicet et rectus: quod ideo est necessarium, quia prima simplicia sunt linea mensurantes et id quod mouetur, et spatium super quod est motus: linea autem de se simplices non sunt nisi due, circulauis et recta: ergo motus simplices non sunt nisi duo: sed rectorum alius est ad medium, hoc est, deorsum: alius est a medio sursum: et hoc quidem uisus attestatur: quia uidemus omne corpus simplex moueri, uel ad medium, uela medio, uel circa medium. Compositorum autem corporum motus est secundum naturam simplicis in eo dominantis, sicut diximus superius de stipite accenso, et turbine descendente uel ascendente: sed de talibus non curamus modo. Dico igitur quod cum differentia motus in specie sit ab aliqua natura qua differunt corpora inter se, erit motus circularis simplex causatus ab aliqua natura que differt ab omnibus corporibus habentibus motum rectum: ergo corpus rotundum cuius est naturalis circularis motus, differt secundum naturam a quatuor elementis que habent motum rectum: et sic erit essentia quinta: quia non potest dici quod circularis motus sit illius corporis accidentalis, quia accidentale non est ante naturale, sed post ipsum: et ideo nisi prius sit quis motus naturalis circularis, nunquam erit aliquis accidentalis circularis: ergo hoc modo probatum est sufficienter, quod corpus cuius naluralis est motus circularis, est differens ab elementis. Si autem dicatur quod coelum est unum de quatuor naturis que uocantur clementa, et illa mouentur circulariter: et hoc refellitur per hoc quod corporis naturalis simplicis non potest esse nisi unus motus simplex. Uidemus autem omnes quaiuor naturas moueri naturaliter secundum rectum. Ergo nulla earum mouetur circulariter, nisi per uiolentiam. Sed ostendimus quod oportet quod cum circularis motus sit simplex, quod sit alicuius. simplicis per naturam: et sic redit idem prius, quod uidelicet oportet supponi corpus quintum, cui per naturam conueniat motus circularis. Si autem diceretur quod corpus celi esset compositum ex elementis, tunc absque dubio haberet motum compositi. Nos autem iam ostendimus, quod motus circularis est corporis omnino simplicis, et oportet quod sit illi corpori naturalis: si enim daretur quod non esset ei naluralis, tunc oporteret necessario, quod haberet alium motum naturalem, quicumque esset ille: et illum oporteret esse rectum, cum non sint nisi duo motus simplices in genere: et si iste esset sursum, tunc esset ignis, uel aer: et si esset deorsum, tunc terra esset, uel aqua: et hoc extrancum et mirabile esset, quod corporis coeli naturalis esset motus, quo nunquam est motum, nec mouebitur: et esset ei accidentalis motus ille quo nunquam potest carere. Ex his igitur omnibus constat, quod motus circularis est naturalis alicui corpori simplici, quod est terra ex quatuor elementis: non enim possumus dicere quod motus ille sit alicuius elementorum, quia si esset alicuius elementorum, tunc moueretur illo elementum, aut naturaliter, aut accidentaliter: et si moueretur naturaliter illo, tunc etiam moueretur motu recto naturaliter: sequeretur quod ilem corpus simplex habeat duos motus essentiales et naturales, quod est impossibile. Si autem detur quod mouetur illo accidentaliter, tunc sine dubio mouetur circulariter circumductum ab aliquo corpore quod mouetur circulariter: et tunc dlignius est quod circularis motus sit illius corporis naturaliter, quam istius cui conuenit accidentaliter: quia si dicatur quod etiam illi conueniret accidentaliter, tunc iretur in infinitum: aut oporteret ponere, quod aliquod primum naluraliter mouetur secundum circulum: ei hoc corpus tunc crit exira quatuor elementa. Et si nos hic posuerimus quod hoc corpus est essentia quinta preter quatuor elementa, tunc cum hoc possumus dicere quod motus circularis sit ei non naturalis: quia si esset ei non naturalis, tunc oporteret quod baberet alium motum naturalem, quo tamen nunquam uidetur moueri: et oporteret quod motu circulari moueretur ab aliquo corpore ante ipsum: et tunc aut ipsius esset equalis, aut non. Et si esset illius, tunc melius esset quod stetur in quinto quam in sexto: quia natura non abundat superfluis. Si autem nec illius est naturalis, tane ibitur in infinitum: hoc est inconueniens, quia natura abhorret infinilum. Restat ergo ut motus circularis naturalis sit quinto corpori, quod est preeter omnia quatuor elementa. Hoc autem secundum dicta Ptolemaei probatur ad uisum: quia ubicumque nos fuerimus, nos uidemus stellas paulatim surgere ab Oriente, et exaltari paulatim ad punctum Meridiei, et inde iterum paulatim deprimi usque ad Occasum: ci non fieret nisi esset motus circularis ad minus in concauo. Constat igitur ex omnibus habitis, quod motus circularis est naturalis corpori coelesti: hoc enim ut diximus rotundum est per naturam: alia autem sunt rotunda per accidens, et longa per essentiam, sicut superius est probatum per dimensionem et disposilionem superficierum rotundi et longi corporis. Adhuc autem oportet inuestigare utrum hoc corpus mobile sublime quod coelum est, sit generatum et corrupium, uel augmentabile, uel diminuibile, uel alterabile, sicut dixerunt quidam Anti quorum: cum enim ostendimus nos, quod ipsum non habet aliquem motum naturalem uel accidentalem, qui habet aliquod contrarium, et quod ipsum nec leuitatem habet nec grauitatem, sequitur ex illis duobus quod ipsum omnino nullum contrarium habet. Ex hoc autem quod ipsum non habet contrarium, probabimus ipsum non esse generabile, neque corruptibile, nec augmentabile, nec diminuibile, nec alterabile. Sed oportet prenotare, quod de coelo tres fuerunt et sunt Philosophorum opiniones. Una fuit Empedoclis et quorum dam Chaldaeorum, quod orbis esset Deus et causa prima: et illi dixerunt coelum non esse generatum, sed generans uniuersa: sed nos de hac opinione erronea alibi loquemur: quoniam impossibile est quod causa prima sit corpus: quod nos ostendemus cum subtilitate in philosophia prima. Alia autem opinio fuit Platonis, qui dicit colum per creationem ex nihilo a prima causa in esse deductum: ethee opinio est trium legum, Iudeorum scilicet, et Christianorum, et Sarracenorum: et ideo dicunt colum esse generatum, sed non ex aliquo. Sed de hac opinione non pertinet ad nos pertractare hic. Sed de ertia opinione queretur, que dicit coelum esse generatum ex aliquo praexistente, et corrumpi in aliquod post ipsum manens, sicut generantur res naturales et corrumpuntur per accidentia qualitatum agentium et patientium ad inuicem: et quia isti soli naturaliter ex principiis nature procedunt, et ideo hoc modo inquiremus utrum sit coelum generatum. Dicimus ergo in hoc tertio modo loquentes de generatione, quod colum neque factum est, neque generatum est de aliquo alio corpore, et non cadit sub corruptione, ita quod corrumpatur in aliud corpus, neque recipit augmentum, neque diminutionem, que sint proprie, uocata augmentum et diminutio, neque etiam recipit additionem a materia que sit secundum augmonium improprie dictum, neque recipit alterationem physice loquendo, neque recipit a materia transmutationem substantia que sit finis alterationis physice. Quod autem non generetur, neque sit generabile, probatur ex hoc quod omne quod generatur physice Ioquenda, non generatur nisi ex aliquo in esse existente et facto prius, quod habet contrarietatem ad ipsum: et similiter cum fit corruptio, illa quidem corruptio fit ex ente quod factum est per generationem quod cst existens sub aliqua contrarietate ad illud in quod corrumpitur: et cum corruptio fuerit completa, tunc redit in illam contrarietatem. Hoc autem est uidere tam in simplicibus, quam in compositis que sunt generabilia et corruptibilia: simplicia enim que sunt elementa, non generantur nisi ex habentibus unam uel duas contrarietates cum ipsis, sicut probabitur in sccundo libro Peri geneseos: et cstin cis contrarielas, sicut maxima distantie que est extremorum contrarietas. Eodem autem modo est de corruptione, cum in talibus simplicibus generatio unius sit corruptio alterius, et e conuerso, corruptio unius sit generatio alterius. In compositis autem idem est: sed contrarietas corum ex quibus generantur, et corum in que corrumpuntur, non est adeo manifesta: quia talia habent contrarietatem, sicut media comparata ad extrema sunt contraria: medium enim habitualiter habet utrumque cextremorum remissum quidem ab excellentia su actionis uel passionis, sed reductum per mixturam in unum actum mixti medii: et ita sunt contraria in compositis materialibus. Sed quod sint contraria, patet ex hoc quod nisi essent contraria ca ex quibus fit generatio, sicut chimi ex cibo, et sanguis ex chimo, qua omnia composita sunt, agens generans non agerct in ipsa: quia per actionem suam non intendit remouere nisi contrarium. Idem autem probatur de agente ad corruptionem. Clarum igitur est, quod omne quod generatur, ex contrario existente et supposito generatur: et quod corrumpitur, in contrarium corrumpitur. Nos autem iam in physico tractatu habemus probatum, quod omnium corporum contrariorum motus sunt contrarii secundum aliquid: quia diximus ibi, quod motuum contrarioram nulla causa est nisi nature contrarie inelinantes corpora simplicia uel composita ad contrarios motus. Si ergo hee ita sc habent, tunc corpus celeste primum non habet contrarium omnino: quia motus eius circu laris, nullum habet contrarium, sicut nos hic inferius ostendemus: ergo non liabet ex quo generetur, neque in quod corrumpatur: ergo ingenerabile est et incorruptibile. Diximus etiam, quod nos secundum hanc generationis rationem uolumus hic Ioqui de generatione. Natura autem uniuersalis quae omnia ordinat, sanissimo consilio usa fuit, quando hoc corpus nobile posuit ingenerabile et incorruptibile, et elongauit ipsum ab omni physica contrarietate: cum enim oportuerit ipsam ponere aliquid generans, quod sit uniuersale principium generationis in tota natura generabilium, eo quod nihil seipsum generat: tane posuit corpus ingenerabile et incorruptibile, principium generationis et corruptionis per suum motum, sicut ostendimus in VIII Physicorim, et ostensuri sumus in fine secundi libri Peri geneseos: quia si esset generabile, oporteret quod ab alio generaretur, in aliquo primo ingenerabili oporteret stare, aut procedere in infinitum. Et si statur, tunc primum erit ingenerabile et incorruptibile: et hoc est quod uolumus probare. Si autem hoc uadit in infinitum, hoc est absurdum in philosophia, quia non contingit infinita transire. Ex his patet quod omne generabile est corruptibile, et corrumpetur tempore determinato. Ulterius autem elicitur hoc, quod coelum non est compositum ex materia proprie loquendo et forma: materia enim est proprie subiecta priuationi, quae saluatur in altera parte contrarietatis: et materia illa est in potentia postquam separatur a forma: sed materia coeli nunquam hoc modo subiicitur priuationi, et non est in potentia, sed in nelu semper: ergo non est ex materia: iiia si potentia ad aliam formam esset in materia, pro certo aliquando exiret in aclum, uel ipsa esset otiosa, quod est absurdum, cum otiosum nihil sit in naluris, et precipuo in corpore celesti. Si tamen materia sumatur, generaliter, prout Aristoteles dicit quod materie ultima sunt dimensiones quantitatis, nihil prohibet hoc modo communi cali et elementorum esse materiam unam: quia omne corpus compositum hoc modo compositum est ex materia et forma. De his autem plura diximus in fine primi libri Physicorum. Hoc autem capitulum abbreuiando dicit, quod omne quod generatur, generatur ex duobus principiis, quorum unum est materia, alterum priuatio: et similiter hoc quod corrumpitur, non corrumpitur nisi in suum contrarium: et omne quod generatur, ex contrariis sibiipsi in que agit generans: ipsum etiam corrampitur cisdem contrariis uincentibus ipsum. Sed postquam habitum est quod coelum est corpus quintum nullum habens omnino contrarium, tunc manifestum est quod non generatur, neque corrumpitur: et ex quo non generatur, neque corrumpitur, tunc manifestum est quod nihil est ex quo generctur, et nihil in quod corrumpitur, nec est mutabile ab una dispositione in aliam, sed est perpetuum secundum suum esse et secundum suam substantiam. Similiter autem dicimus coelum non augmentabile, non diminuibile, et nullam recipiens physicam alterationem: quod sic probatur. Omnis enim res que genoratur et augetur, augmentum fit ex his qua facta sunt homogenia sibi ex dissi milibus: quia augmentum fit per cibum: cibus autem primo est dissimilis, postea similis, quando fuerit decoctus: uiuens autem quando non potest accipere dibum, tunc preparatur ad corruptionem, primo in parte per diminutionem, postea in toto per dissolutionem, ex hoe quod non sumit cibum homogenium substantie corporis sui, que aduenit el secundum omnem dimensionem sui corporis, quod augmentatur tam in longum, quam in latitudinem, et in profundum: quia autem preparatum est corruptioni per hoc quod talem cibum capere non potest, conuertitur primo particulariter in diminutionem, et postea generaliter ad corruptionem, per hoc quod reuertitur in materiam de qua factum est. Corpus autem quod est inter corpora primum, quod est nobile, non est factum ex aliquo, sicut in precedenti capitulo est habitum. Ergo non potest augeri ab aliquo, nec aliquid potest addi, nec aliquid potest diminui ab ipso: quia cibus non adderetur sibi, nisi secundum aliquid generatio fieret in ipso ad minus secundum generationem partium materialium nec ipsum posset diminui, nisi partes secundum materiam effluerent de ipso. Si ergo non recipit augmentum per additionem, neque diminutionem per recessum materialium partium de ipso, tunc cadem de causa non recipit mutalionem alterationis, neque recessionem alicuius quod habet esse in ipso: quia alteratio omnis que uere est alteratio, facit aliquid recedere ab alterato, et abiicit aliquid de materia alterata, ratione cuius oportet fieri in ipso augmentum et additionem: et si non fieret ei restauratio, tunc destrueretur tandem omnino: mutatio enim que est formarum, est motus in predicamento qualitatis. Et licet dixerimus in UII Physicorum, quod alteratio non est nisi in una specie qualitatis, quae est passio, uel passibilis qualitas, est tamen quodammodo in omnibus speciebus qualitatis secundum hoc quod illa generantia qualitates, non sine alteratione inducuntur. Habetenim qualitas habitus et dispositiones, naturales potentias et impotentias, et formas et circa aliquid constantes figuras, que omnia effectus sunt quidam alterationis actiuarum qualitatum et passiuarum alterantium ea que recipiunt illas qualitates, et imprimentium eis qualitates predictas, sicut sapitas et aegritudo que sunt habitus: tamen inducuntur per alterationem calidi et frigidi, et humidi et sicci: et est simile de aliis specichus qualitatis in omni corpore quod recipit ipsas: sed non est ita de figura et naturali potentia, ubi hec insunt per naturam: corpus enim inalterabile necessario habet figuram et potentiam naturalem que consequitur suum esse, et tamen non recipit ista per alterationem, sed potius consequentia sunt suum esse. Uidemus ergo quod corpus quod est de numero corporum alteratorum alteratur alteratione tali que imprimit in ipsum aliquod esse per quod recipit additionem alicuius esse quod nihil habuit, et diminutionem alicuius esse quod habuit: et hoc elarum est, tam in corporibus ani malium et partium suarum, quam in corporibus plantarum et partium suarum. Et secundum eamdem similitudinem alterantur etiam elementa ab inuicem. In omnibus enim alteratis alterans imprimii in alteratum aliquod esse quod non habuit, et diminuit ab ipso aliquod esse quod habuit. Amplius autem si, corpus sphericum per naturam quod est colum, non est possibile recipere a materia additionem, neque diminutionem quocumque modo fiat: tunc necessario sequitur, quod ipsum neque in substantia transmutatur, neque alteratur. Omne enim augibile et diminuibile, est etiam alterabile et transmutabile: et si augmentum et diminutio large sumantur, tunc etiam conuertitur, quod omne alterabile et transmutabile est augmenti et diminutionis susceptibile: et omne alterabile transmutabile secundum substantiam, et e conuerso : et conuertuntur tria ista super se simul et sigillatim duo quaecumque fuerint ex tribus ad inuicem, scilicet, transmutari secundum substantiam, et alterari, et augeri et minui. Fit enim augmentum tribus modis, quorum primus est modus uerus, qui est per cibum ad partes animati corporis : et hoc modo augmentantur animalia et plante. Fit etiam sine additione alicuius extrinseci per rarefactionem et inspissationem : et hoc modo praecipue augentur et diminuuntur simplicia corpora, licet etiam quiedam alia sic anugentur et diminuuntur. Tertio autem modo fit per accumulationem, quando unum additur alteri, et continuatur cum illo, sicut diximus quod ignis augetur per materiam combustibilem, et oleum augetur: et hoc modo augentur metalla, quando unum liquefactum funditur alii. Nulla enim harum augmentationum fit sine transmutatione substantie et alteratione, sicut cuilibet etiam per se est manifestum. Quia autem nos iam probauimus, quod colum est corpus mobile semper fixum permanens in dispositione, et modo uno secundum suam quantitatem, oporteret quod non recipiat aliam additionem neque diminutionem secundum aliquem dictorum modorum : et quia non habet contrarium et materiam subiectam uel subiicibilem priuationi, ideo non potest fieri uelustum, neque mutatur, neque susceplibile priuationis fieri alicuius passionis, quae imprimatur ab aliquo agente in ipsum: nunquam enim materia subiicatur motui et transmutationi, nisi per priuationem que est in ipso. Et hoc quidem non dubit√©mus certum esse apud illum qui natus est ueritatem comprehendere de rebus sicuf ipsa res est in natura. Ille enim recipit a nobis hic inducta et considerat rationes quae inducta sunt, et uidebit tunc secundum quod conueniunt nature corporis coelestis : hoc enim optimum est genus dicendi, quando de unoquoque fides fit secundum hoc quod se habet natura eius : et qui ista non recipit habet deprauatum intellectum, aut ex malitia nature, aut ex prauitate studii eius in rerum naturis, aut forte propter ignorantiam pessime dispositionis qua iam imbutus est et supponit esse uera que suntcontraria principiis naturalibus, sicut sunt multi qui ex signis qua uidentur probabilia, inducti sunt ad credendum fabulosa. Ut autem in nullo uideamur deesse, id quod per rationem uerificatum est uolumus etiam testificari per sensum : de dictis enim testatur ratio uisui, et uisus rationi : et hoc uidemus per omnes homines qui cognouerunt deos, primam uidelicet causam, et alias substantias separatas intellectuales, conueniunt in iudicio hoc: quia dicunt quod coelum est locus talium substantiarum, quas illi spiritus separatos dicebant esse: hoc enim tam Greci Philosophi dixerunt, sicut Plato et sui sequaces, quam etiam alii ex gentibus. Chaldeorum et Aegyptiorum, quorum primus fuit Hermes Trismegistus qui omnem Deum in coelum sicut in locum sibi conuenientem reducit, siue sit sumptus ex hominibus, siue sit coelestis omnino. Ostenditur autem etiam hoc in libris de natura deorum quod diuersi Philosophi scripserunt : et ideo a nobis ueritas tune de his tradetur, quando agemus de Deorum Natura. Sed tamen sciendum habet, quod aliter Deus est in coelo, aliter locatum in loco: quia Deus non continetur coelo, sed potius est in ipso sicut motor et indiuisibilis : et per eumdem modum sunt cetere substantie intellectualesin suis orbibus,sicut determinatum estin VIII Physicorum ex parte, et suffi cienter ostendetur hoc in prima philosophia. Rationabiliter autem iudicauerunt omnes gentes Deum esse in coelo : Deo enim dederunt potestatem creandi inferiora : et ideo cum ab uno non possit esse nisi unum, et ab uno eterno quod non incipit, non potest esse diuersitas in natura, dederunt ei coelum quod in substantia ingenerabile est, et secundum motum diuersificatum, ut mouendo illud causet noua inferiora diuersa eo modo quo exposuimus in VIII Physicorum : uiderunt ergo necessarium esse, quod sicut Deus in se est ens ingenerabile et incorruptibile, a quo non remouetur aliquid per aliquam transmutationem, ita oportet quod in loco suo uel corpore quod mouet, non sit generatio, neque corrupio, neque diminutio, neque alteratio, neque mutatio aliqua, qua aliquid ab ipso remoueatur, et per motum localem corporis huius causet mutationem omnem in inferioribus, et diminutionem, et additionem, et corruptionem, etremotionem, et alterationem. Non enim possibile est ut aliter sit quam diximus, sicut patet ex dictisin VIII Physicorum : et ideo optime dixerunt Antiqui, qui dixerunt ipsum esse corpus nobile sempiternae fixionis et permanenti. Iam igitur determinatum est et expositum est: sermone qui sufficiens est, co quod est per rationem et per commune rei iudicium; cum quo sensus conuenit hoc quod dictum est de substantia primi corporis: quia nos testificati sumus iterato per uisum quod diximus per rationem : et hoc genus doctrine fuit sufficiens sicut possibile est aliquam sufficientem esse doctrinam que complete sufficiens est, eo quod rationi attestatur iudicium commune, et iudicio attestatur uisus. Si enim nos conferamus ca que uidemus oculis nostris in celo, ad id quod de eo tradiderunt Antiqui sapientes, nos inuenimus quod nihil corporis huius nobilis remouetur in omnibus successibus preter itis, sicut etiam nihil remouebitur in generationibus futurorum saeculorum : quia omnes Antiqui quasi ex hereditate transmiserunt ad nos, quod coelum est sixum permanens in una dispositione : quia licet secundum successiones per quas colligitur permanentia hominum, fuerunt aliquando distantes ab inuicem per multa tempora, tum quia fecerunt obseruationes stellarum, conueniunt in materia et quantitate stellarum sicut cas modo uidemus esse temporibus nostris : et non posset esse, quod non essent alterate et diminute in tanto tempore si susceptibiles essent transmutationis: et quia hoc non est factum, tunc coelum constat nec transmutari, nec alterari, sed totum uel secundum aliquam suarum partium omnino. Et illud quidem ui sum est prius prioribus Chaldeis, qui primo in mathematicis considerauerunt, et conuenerunt in illo secundum sententiam nostram quam hic posuimus : et dixerunt de coelo quae hic diximus non semel tantum in tempore unius obseruationis, nec in duabus, sed multoties tradiderunt hoc omnes obseruantes colum secundum successiones saeculorum. Hoc enim modo usque hodie in libris eorum ueniunt ad nos sententiae corum. Id autem quod induxit eos ad hoc, fuit quod uiderunt ex motu circulari simplici, quod corpus primum est distinetum a quatuor naturis enumeratis elementorum, qua sunt terra, et aqua, aer, et ignis. Absque dubio in hoc quod non habet contrarium neque materiam subiectam uel subiicibilem priuatum secundum quod est priuatio : quia si haberet contrarium, tunc oporteret quod essent sex ad minus simplicia corpora: quia non possent esse in numero impari, sicut habet probari in secundo Peri geneseos : et propter uelocitatem motus sui circularis uocauerunt ipsum etherem, deriuantes nomen ab opere motus sui, eo quod ex motu inflammat materiam elementi sibi uicini: uiderunt enim quod sempiterni motus est qui est uelocior omnibus motibus, et est in substantia stans fixum, in quo non est diminutio, neque mutatio, neque alteratio, neque corruptio, neque aliqua alia remotio que accidit ei in se, uel in suis partibus. Pythagorici quidem sicut Anaximander et sui sequaces non utuntur nomine estheris secundum ueritatem nominis, sed secundum proprietatem rei qua imponitur nomen. Dicunt enim illi, quod ignis est aether: et errant in nomine decepti, per hoc quod uidebant quod corpus oceleste inflammat et ignit uicinum corpus : et ideo putauerunt quod esset ignis, eo quod putabant nihil inflammare uel ignire nisi ignem: et hoc non est uerum: quia hac est causa omnis caloris et frigoris et humiditatis et siccitatis, cum sit primum corpus, non tamen disponitur aliqua istarum qualitatum: sed hoc in sequentibus ostendetur. Manifestum ergo est nuno et planum per ea quae diximus, quod non est possibile quod numerus corporum simplicium sit maior quam diximus, hoc est, quod sunt quatuor elementa distincta in suis contrarietatibus, et corpus quintum remotum est ab omni contrarietate. Nos enim diximus quod omnis corporis simplicis motus est simplex, et quod motus simplices sunt in genere, et quod duo, circularis uidelicet et rectus, et quod reelus ulterius diuiditur in duos motus : ut enim est ad medium, aut a medio : el uterque istorum est duplex, scilicet leuis simpliciter et ubique, et leuis ex comparatione, et grauis simpliciter et ubique, et grauis ex comparatione : et tune quatuor sunt motus recti, et unus circularis : et per illos probatur, quod quinque sunt corpora simplicia. Diximus autem quod motui circulari non est contrarium omnino, et super illud fundauimus omnes probationes nostras de corpore quinto : et ideo hoc oportet hic probare et demonstrare. Ad probationem autem huius quod diximus, motum circularem nullum omnino habere motum contrarium, potest sufficienter edoceri ille qui considerat subtiliter in motu circulari. Ex multis enim probatur quod ipse nullum habet contrarium. Primum autem horum est, quod si nos dixerimus quod motus circularis habeat contrarium, tunc dignius uidebitur quod reclus sit ei contrarius magis quam circularis : in omni enim circulo accipiuntur duae formae motus, secundum duas formas linae circularis, quae sunt conuexum et concauum, que aliquando dicuntur opposita secundum relationem, et aliquando contraria, non quidem uere, sed quia sunt opposite forme secundum situm in eodem subieclo : concauum enim est in interiori arcus, et conuexum in exteriori. Illi autem cum sint in omni circulo, constat quod motus circularis ad circularem per ista nullam habet oppositionem : sed s√¨ sint alicui contrariae formae illae, tunc etiam sunt contrariae formae recto secundum formam, et secundum partium dispositionem : quia rectum non exit ab extremo : conuexum autem et concauum exeunt a suis mediis, et ideo per diffinitiones suas opponuntur. Si autem concedatur quod motus sequalis circulari est contrarius, cum etiam sit contrarius equali, sicut motus sursum est contrarius motui deorsum, procul dubio plura erunt tunc contraria eidem. Multoties enim diximus, quod motus recti qui sunt ad loca opposita, sunt contrari et propter diuersitatem et contrarietatem locorum ad que mouentur. Superius enim et inferius sunt nomina aptata locis coutrariis et diuersis. Cum ergo unum sit contrarium uni et nob pluribus, motus circularis non habet contrarium omnino : quia nec contrarium habet motum rectum, nec circularem. Qui autem dicit, quod una est ratio contrarietatis quae est secundum aliquam proportionem circuli, et in motu qui est super chordam portionis, eo quod tam super arcum sint diuersi termini qui sunt extrema distantia in motu, quam etiam super chordam, ille errat : quia licet cadem puncta sint extrema arcus et chorde, quae subtenditur arcui quae est portio aliqua circuli, non tamen maxima distantia inter ea est secundum quod inter ca est arcus, sed potius inter ea est maxima distantia, secundum quod inter ea est chorda : et ideo non potest esse contrarietas inter motus qui sunt inter ea in arcu, sed erit contrarietas in motibus qui sunt inter ea in chorda arcus. Si autem dicat aliquis, quod signato arcu inter a et a litteras, et sublensa sibi chorda que est linea secundum A et 8, motus qui est in arcu ex A in B cs√¨ contrarius motui qui est ex B ina in arcu eodem, propler hoc quod ita est in motibus qui fiunt super chordam, errat : si enim ipse diffiniat rectum per sermonem diffinitiuum, ipse inueniet quod rectum est breuissima linearum, et non inter data duo puncta, et, quod per superabundantiam dicitur, conuenit uni soli, et significatur sermone diffinitio quod una sola recta chorda est inter a et b puncta : et tunc distantia illa est duorum extremorum finitorum cet maxime distantium : quia extremum non opponitur extremo, sicut medium extremo : sed quando dicit lineam arcualem, que est aliqua portio circuli, esse inter cadem extrema, diffinilio portionis et arcus non dicit aliquod finitum : eo quod non repugnat diffinitioni portionis, quin infiniti arcus possent esse inter quelibet duo data puncta in concauo. Si ergo motus qui est ex a in b per arcum a b est contrarius ei qui est ex b in a per arcum b a, eadem ratione est contrarius cuilibet qui fit per arcum, qui potest circumduci inter duo puncto a b. Sed infiniti possunt arcus describi inter queelibet duo puncta: ergo unum habebit infinita contraria : quod omnino absurdum est et falsum : ergo non fuerunt contrarii motus qui sunt in arcu A B ex A in b in et ex b in a. Huius autem demonstrationis haec est figura. Per camdem autem rationem, si inter duo puncta data deseribitur semicirculus c d, et protrahatur diameter c d, et dicantur duo motus esse super semicirculum : unus quidem ex c in d, et alter ex d in c. Et duo dicanlur esse super diametrum, unus ex c in d cet alter ex d in c: erunt contrarii illi qui sunt ex oppositis terminis in oppositos super dia metrum, et non erunt contrarii illi qui sunt ex oppositis terminis in oppositos super semicirculum. Huius autem causa quia in hoc est mensura alicuius rei breuissimum sui generis. Cum ergo linea recta que est diameter semicirculi, sit breuior que esse potest inter duo puncta data, erit ipsa mensura maximae distantiae, et non linea semicircularis : sed contrarietas est penes maxima distantiae, mensuram propriam : ergo contrarietas erit secundum motum qui est in linea recta, et non secundum motum qui est in linea semicirculari : quamuis ergo diceretur, quod non esset nisi una linea circularis inter duo puncta data, sicut in ueritate non est nisi unus semicirculus ex eadem parte inter duo puncta, tamen adhuc non essent contrarietates penes motus ex diuersis extremis uenientes in illa, sed potius penes eos qui fiunt super diametrum. Huius autem descriptionis hic figura est. Si autem aliquis dixerit, quod in ueritate corpus rectarum dimensionum moueri non potest per se super semicirculum, nec etiam corpus rotundarum dimensionum potest per se moueri super lineam rectam : et ideo euenit quod motus super semicirculum non habet contrarium ad motum super lineam rectam : et non ideo quin circulare bene possit esse contrarium circulari, si est ad oppositum in situ circulari, licet circulare non possit contrariari recto. Dicit enim sic dicens, quod circularis opponitur circulari, et rectus recto. Si ergo sic dixerit aliquis, tunc probatur per hunc modum contrarium. Describamus enim circulum totum completum, cuius unus superior semicirculus significetur per litteram b, et inferius significetur per litteram a, et diameter sit c: et tunc dictum aduersarii est sicut si dicamus, quod motus qui est in a sit contrarius motui qui est ex littera c in litteram c per semicirculuma, uel alio quocumque modo fiant motus in duobus semicirculis et diuersis punctis in diuersa puncta uenientes. Quod enim illi non sunt contrarii quocumque modo fiant, probatur ex hoc quod oppositi super rectam lineam sunt oppositi super totam lineam : ideo quia sunt oppositi in partibus linee : et hoc patet, quia queelibet pars motus sursum est contraria cuilibet parti motus deorsum : et hoc ideo est, quia quaelibet pars lineae recte est linca recta, et sic est inter extrema secundum suum modum maxime distantia, sicut patet per antedicta. Sed sic non est in motibus qui fiunt in diuersis partibus circuli, siue sint semicirculi, siue portiones maiores uel minores semicirculo : nulla enim pars circuli est circulus : ergo etiamsi nos dicamus, quod in partibus circuli motus ex oppositis punctis contra se uenientes sunt contrarii, non propter hoc erunt motus in toto circulo contra se uenientes contrarii. Ex talibus igitur motibus super partes circulorum non probatur, quod motus circulares sunt contrarii : quinimo cum in simplici idem iudicium sit de toto corpore, et de parte, sicut omnis circulus cum omni circulo conuenit in duabus formis concaui et conuexi, ita pars omnis circuli cum qualibet parte omnis circuli conuenit in eisdem : sed que conueniunt in forma, nullo modo sunt contraria : ergo motus in partibus et in toto circulo nullo modo sunt contrarii. Figura huius circuli completi est sicut uides. Si autem aliquis dicat, quod motus diuersi qui sunt super circulum unum, sunt contrarii, non ratione partium circuli, sed ratione rotarum circulationum diuersarum : tunc iterum probabitur hoc esse falsum per hunc modum. Describatur enim circulus perfectas, qui sit circulus a b c, et sint a et b puncta opposita in situ circulari, sit unus motus alicuius ueniens ex a in B, et compleatur utriusque circulatio. Prima ergo erit ueniens ex A per c in b et per a altera, quod ueniens ex A in b et per b in c et per c in A: ergo in codem puncto A completur utriusque circulatio perfecta : cum ergo motus habeant contrarietatem in suis termi. nis in quibus completur motus, non erunt illi motus oppositi uel contrarii : quia terminum habent eumdem. Motus autem omnes qui sunt in circulo dicto modo, sunt super idem punctum numero : et non permutat motus locum illum ad oppositum locum. Sed iam in precedentibus diximus, quod motus contrarii sunt qui terminentur, et sunt super puncta locorum seiunctorum sicut super terminos suos : quia illa puncta sunt in locis diuersis et contrariis : ergo motus super circulum quamuis per opposilos situs partium circuli uenientes, non erunt contrarii omnino. Huius autem circuli descriptio est modus quem uides. Amplius si detur quod corpus coeleste circulare in diuersis suis partibus mouetur sursum et deorsum, et a dextro in sinistrum, et ab ante in retro : eo quod omnia hic sunt contraria, et sunt in celo, sicut inferius probatur in secundo libro huius uoluminis : et sic habet motus contrarios secundum diuersitatem suarum partium, eo quod locorum contrarietas facit motum ad loca habere contrarium : et ideo cum caelum secundum diuersas partes sit in locis contrariis, tunc in diuersis partibus uidebitur alicui forte habere motus contrarios : et si aliquis hoc dicere uelit, probabimus contrauium per hunc modum. Si enim in corpore spherico motus circularis unius partis est contrarius motui circulari alterius partis que est in loco opposito, tunc unus corum erit uanus: et hoc quidem infra probabimus. Natura enim tunc fecisset primum corpus, quod simul in se haberet contraria, et motus contrarios : et ideo non est intelligendum quod illud sit contrarium, quod secundum partes diuersas mouetur ad loca opposita : sed polius id quod secundum se totum mouetur ad oppositum locum alteri, quod secundum se totum remouetur ad locum oppositum. Constat enim quod si motus circularis esset contrarius motui circulari, ex hoc quod mouetur ad loca contraria : tunc non causaret istas contrarictates ex hoc quod uno et quali incessu mouetur corpus circulare aqualiter in locum ex quo est motus eius secundum partes diuersas secundum quas est in silibus uel oppositis : sed potius causaretur ex hoc quod tolum fertur in situm alium illi oppositum, sicut faciunt corpora rectarum dimensionum. Nos enim iam suporius diximus, quod diuersitas locorum que causat situs oppositos, est sursum et deorsum, ante et retro, dextrum et sinistrum, et quod diuersitas motuum locatium ex qua causitur motuum contrarietas, est secundun naturam diuersitatis et contrarietatis locorum, quando mobilia secundum se tota mouentur ad loca talia, et non quando mobile unum et idem secundum diuersas partes est in locorum enumeratis dilferentiis. Amplius autem intelligendum est, quod cum sphera non opponatur sphere, uel circulus circulo secunulum formam : tunc non erit oppositio in circulo nisi sit terminata ad indiui dui partes, ut uidelicet ex sphera composita sit ex oppositis, et per hoc sit secundum diuersas partes in diuersis sitibus, ut dextra pars in sphera sit contraria in uadem sinistrae, et anterius sphere sit uontrarium posteriori, et superius sphasit contrarium inferiori. Si autem hoc dicatur, tunc iste uirtutes oppositarum partium, aut essent aequales, aut esset una uincens aliam. Si autem essent aequales, tunc quaelibet impediret aliam ne moueretur : et tunc nullas esset : ergo tunc esset uane factus et superflue, quia a suo motore nunquam posset moueri. Et similiter si una uirtus mouentium unius partis esset ortior alia, tunc motus istius uirtulis que uincitur omnino non esset : et sic iterum uane esset data ei uirtus quae unquam mouere potest : nec tantum metus circulorum coeli esset per se, sed gratia partium contrariarum mouentium quae admouent sit mouere mota ab alio, ut ostendimus in IV Physicorum. Ibidem ostendi quod coelum mouetur per se. Similiter quod superius diximus, sequitur quod circulus qui sic destruit se secundum oppositas uirtutes, sit unius, cum non possit permanere in esse : quia quaelibet pars mota de loco suo, corrumpitur necessario, sicut ignis quando egreditur de loco suo, tunc erit superfluam et uanum in natura : sicut dicimus, quod calceus sotularis est uanus, quando non est qui induat eum. Per ea autem que in II Physicorum dicta sunt, constat quod natura nihil agit in uanum. Hoc autem quod nunc dictum est etiam sequitur, si motus ad totum circulum referatur, et non ad partes circuli : intelligamus enim diuersos motus in circulo : unum quidem ab Oriente in Occidentem, et alium ab Occidente in Orientem : et sint illi super idem centrum et super eosdem polos, quia aliter unus refertur directe ad alium : possunt enim duo circuli concaui moueri super idem centrum, ita quod non mouerentur super eosdem polos, sicut est uidere in circulo aequinoctiali, et in circulo signorum, quorum est centrum : unde et non habent eosdem polos. Repeto igitur secundum hoc duas ultimas demonstrationes, et dico quod motus corporum superiorum super idem centrum et polos eosdem, non sunt contrarii, quamuis sint contra se uenientes : quia si essent contrarii, essent in differentibus locis contrariis, et non procederent qualiter et simul in omni differentia situs, sed diuersificarentur secundum loca contraria : nunc autem nullam diuersitatem deprehendimus in talibus motibus secundum contrarietatem istorum locorum : ergo non sunt contrarii. Diximus enim, quod diuersitas sex differentiarum loci facit diuersitatem contrarietatis in motibus : et secundum hoc iterum penultimam demonstrationum dicens, quod si essent motus duorum circulorum uel plurium contrarii, quia e contrario sui mouerentur super centrum idem et polos eosdem : tunc uirtutes opposite mouerent ipsos: et ille tunc aut essent equales, aut inequales : et si aequales essent, tunc uterque sisteret utrumque et tunc ambo essent uani : et s√¨ essent inaequales, tunc fortior sisteret debiliorem, et tunc debilior esset uanus, quod est inconueniens, cum non sit quid uanum in natura. Haec igitur dicta sunt a nobis ad probationem eius quod circu laris motus nullum potest habere contrarium. Est autem intelligendum quod omnis haec disputatio suscepta est ad ostendendum quod non est natura coeli sicut tradiderunt sacerdotes Aegyptii, qui primum in schola ad inquirendum de coeli natura, intrauerunt. Dixerunt enim illi quod coelum animal est, quod nutritur humore Oceani : et ideo quoniam humorem habent in se stelle, descendunt et fiunt retrograde, quousque iterum digesto humore ascendant et efficiantur exaltate, et in cursu suo directe. Isti enim dicunt quod uerissimo modo nutritur et augetur et diminuitur et exaltatur corpus coeleste. Contra quos Auicenna in sufficientia de libro Caeli et Mundi procedit ex diffinitionibus et proprietatibus nutrientis et nutriti, et ex diffinitione augmenti : dicit enim uere, quod augmentum est nutrimentum quod corpus recipit in suis tribus dimensionibus, quod sit aequale in omnibus partibus trium diametrorum quae mensurant corpus,in quod nihil plus inuenitur in uno loco diametri alicuius quam in alio, nec plus est in exteriori quam in interiori, nec e conuerso : et est absque eo quod corpus augmentatum permutetur a sua dispositione in figura. Si autem intelligimus aliquid congelatum resolui, et fieri liquidum, omnino esse absque dubio, quod tunc liquidum factum inuenitur maius aequaliter in omnibus tribus diametris, et tamen non dicitur augmentum propter hoc quod congelatum non remansit in sua dispositio ne et figura quando fuit liquefactum : et ideo non proprie est augmentum. Adhuc autem si intelligamus neruum sicut fit in chordis musicorum instrumentorum, licet longior fiat uerum augmentum, non esse potest quin decrescat in diametris sue latitudinis, et sue profunditatis : et ideo non dicitur naturaliter et proprie augeri : mutatur enim a sua dispositione et figura naturali, quia induratur in chordam cum naturaliter non sit durus. Adhuc autem si intelligamus uesicam insufflari, extenditur quidem longitudo et latitudo, sed decrescit profunditas substantialis eius : et ideo nec proprie dicitur augeri : quod ergo proprie augetur, in omni parte sui augetur proportionaliter et manens sicut in substantia, et per aliud additum recipit augmentum. Si enim dicamus digitum augeri, et incidantur diametri eius, inuenitur quod in qualibet parte sumpta inter duo puncta auctus est. Si ergo hoc modo dicatur augeri colum, hoc non potest esse nisi per aliquod additum sibi. Aut ergo illud est intra ipsum, aut extra ipsum. Si autem extra ipsum est, tunc oportet quod moueatur, et tunc necesse est quod moueatur motu proprio, aut ab alio subuectum uel attractum. Si autem moueatur proprio motu, tunc mouetur ad coelum sicut ad locum suum : et si tunc mouetur sursum, erit leue: et si deorsum, erit graue : et sic necesse est coelum esse graue uel leue, quod superius improbatum est. Si autem attrahitur ab alio, sicut ab igne, uel ab aliquo alio : tunc attrahitur a coelo ut infundatur ei sicut cibus infunditur animali : et oportet quod recipiat cibum propter restaurationem deperditi : et tunc coelum esset corruptibile, quod etiam improbatum est. Sed si dicatur quod est in ipso sicut sanguis in corpore animalis est cibus, et ideo non attrahitur, tunc oportet quod illud nutrimentum conuertatur et digeratur per hoc quod mutatur de contrario quod est coelo dissimile, ad contrarium quod est coelo simile : ergo coelum ha beret contrarium : et hoc etiam est absurdum. Cum ergo ocelum nullo modo nutritur, aut augetur : et si haberet contrarium, sicut frigus et calorem, tunc mundus dissolueretur : quia cum ipsum sit multo maius caeteris corporis simplicibus, esset ipsum etiam multo fortioris uirtutis : et sic omnia alia conuerteret in seipsum. Est autem obseruandum.quod cum dicitur quod coelum non alteratur, intelligendum est de alteratione physica. Est enim quaedam alteratio quae non est motus, sed finis motus, quae fit subito per illuminationem, et per lumen quod est forma prima corporis luminosi : quia ui demus bene quod luna alteratur, secundum hoc etiam et nos inferius ostendemus quod omnes stellae praeter solem sic alterantur. Nec est instantia contra dicta, quod inueniuntur stellae frigidae et calidae et humidae et siccae : quia hoc dicitur de stellis per causam : quia talia efficiuntur in inferioribus per naturam sui luminis quod emittunt, et non disponuntur talibus qualitatibus : et huius probatio est, quia sicut nos in octauo Pysicorum probauimus, quod omnis motor per locum reduci et resolui habet per naturam ad motorem primum qui est immobilis secundum locum et simpliciter, ita necesse est quod omne mouens in alteratione reducatur ad unum alterans non dispositum aliqua qualitate formaliter alterante : aliter enim primum factiuum qualitatum alterantium esset factiuum per accidens. Si enim daretur quod calor non sit nisi per motum, et frigiditas per distantiam a motu, cum motus non faciat calorem nisi per accidens, non haberemus in natura substantiale et primum mouens in alteratione : et hoc est inconueniens : quia secundum hoc primae qualitatos quae commiscent et distinguunt omnia elementa, essent per accidens : et per consequens omnia quae fierent ex ipsis, essent per accidens et preter intentionem natura. Amplius hoc in simili uidere possumus : quia cum tres sint motus secundum tria genera, scilicet motus localis, et alterationis, et augmenti, nos inuenimus in motu locali quod primum mouens est immobile : et inueniemus in augmento quod primum mouens est immobile, quia mouens primum in illo est uirtus augmentatiua quae non est susceptibilis augmenti : ergo similiter debet esse in motu alterationis. Sed tunc forte quaereret aliquis, quod quando stellae omnes accipiunt lumen a sole, sicut dicit Aristoteles in secundo de Causis proprietatum et elementorum et planetarum, uidebitur quod omnis stella debet esso calida et sicca : eo quod lumen solis debet esse calidum et siccum. Sed ad hoc dicimus quod lumen receptum a stellis in profundum stellarum recipitur, et sic incorporatum stellis induit uirtutem stellarum, et efficitur in effectum diuersarum qualitatum, secundum quod diuersificantur stelle in quibus incorporatur. Quod autem lumen sic incorporatum diuersas induit qualitates, uel, ut melius dicitur, qualitatum uirtutes, probatur ex luna cuius lumen scitur receptum esse a sole : et tunc quando diffunditur a luna, tunc est frigidum et humidum, cum bene sciamus idem lumen in sole esse calorem. Quod autem lumen a stellis intrinsecus recipiatur, infra probabimus, ubi loquamur de natura stellarum. Est autem adhuc dubium, utrum corpus coeli alteretur secundum rarum et spissum. Scimus enim sententiam esse Peripateticorum, quod essentia orbis in una parte spissior est quam in alia: et sic uidetur non esse inconueniens, quin alteretur secundum rarum et spissum : essentia enim orbis non scipsam fecit secundum partes diuersas raram, et spis sam, sed oportet quod aliquid aliud sic eam faceret, sicut et probauimus in VIII Physicorum. Adhuc autem si nos supponamus gratia disputationis, et positionem mathematicorum esse ueram, quod uidelicet sunt eccentrici circuli deferentes planetas : tunc pone, quod auges omnium planetarum sint directe in linea a b c quae secent circulo omnium planetarum : et ducatur de auge uniuscuiusque eorum in oppositum augis : hec est ad b. Cum igitur moueantur uelocitate inequali, non recedunt auges a linea a b aqualiter: sed una erit longius distans ab ea, et altera propinquius iuxta eam in uno et equali tempore : et haec est figura circulorum contra quos circumdatur, qui est concentricus terre. Cum igitur sic ordinantur circuli, quod conuexum unius inferioris semper est in concauo superioris immediati, tunc implent se mutuo quando auges directe iacent super lineam a b quae protrahitur de auge ad oppositum augis per omnia centra circulorum : sed quando recesserit paulisper ab ipsa, tunc auges unius uertitur contra minorem eleuationem alterius, et aliquando uertitur contra oppositum augis inferioris : ergo tunc necesse est alterum duorum contingere, scilicet quod inspissetur et rarificetur corpus circulorum, et ita impleat uacuitates contingentes in circulos : aut quod aliud corpus sit in medio circulorum, quod impleat : quia remanere uacuum non potest: et consentio in partem illam, quod unus circulorum non tangit omnino alium, et quod corpus rarius ipsis circulis est in medio, quod tamen est de natura ipsorum in genere : et hic comprimitur et elargatur ut semper impleat inter circulos. Si enim nos diceremus, quod ipsi circuli rarificantur et inspissantur, tunc non semper tenerent figuram eamdem : et sic non potest sciri motus eorum : quod constat omnibus illis esse falsum qui sciunt canones motus eccentricorum. Et si nos diceremus, quod aliquando ita se tangunt circuli, quod nihil est medium ipsorum, tunc nos oporteret concedere, quod tunc intercideret uacuum inter eos quando per motum distant a tali situ coniunetionis : quando enim se coniungunt, non generant ibi nouum corpus quod prius non fuit : prius enim nullum potuit esse medium, si omnino in omni parte se tangendo impleuerunt : quia si fuisset ibi tunc aliud corpus, et ita fuissent duo corpora in eodem loco : et hoc est impossibile : propter hoc dico, quod nunquam se tangunt, sed inter capedines sunt in aliquo loco aliquando maiores, et aliquando minores, et corpus medium existens inter circulos rarum uel spissum implet eos : et hec est sententia Thebith sapientis in libro quem composuit de Motu spherarum. Si autem propter hoc dicatur, quod rarum et spissum sunt prime qualitates ex parte nature : et ideo quod alteratur secundum rarum et spissum, alteratur secundum alias qualitates, et transmutatur in substantia, sicut nos uidemus quod materia ignis raritate preparatur ad hoc ut sit calida, et materia terrae spissitudine preparatur ad hoc ut sit frigida : et sic etiam colum alterabitur secundum istas qualitates. Dicendum uidetur, quod rarum et spissum in coelo equiuoce sunt ad rarum et spissum etiam elementorum. In elementorum enim materia calorem rarificat, et frigus inspissat : sed in coelo non, sed potius, ut diximus in VIII Physicorum, creator : et creator primus partes orbis produxit in diuersa raritate et spissitudine, et fecit corpus medium spherarum comprehensibile, et extensibile, ut plenum sit quod est inter spheras : et huec est sententia duorum Philosophorum, scilicet Auicenne in sufficientia coeli et mundi, et Auerrois in li bro de Natura orbis. Si quis autem dicat quod non sunt in coelo diuersi orbes continentes se inuicem, sed totum est unum est et continuum, illenescit quid dicit, et est ignarus coeli, sicut probabimus inforius : figura autem descripta est hic in qua sufficiunt circuli tres super diuersa centra existentes : quia quod accidit in tribus, accidit in omnibus, etiam si mille esse ponerentur. Est autem adhuc unum dubium in preehabitis, quod diximus in VIII Physi corum, quod motus contrarii possunt esse super circulum et semicirculum : et hoc iam improbauimus. Sed sciendum quod ibi de contrarietate incompleta loquebamur, sicut et ibi protestati sumus. Hic autem loquimur de contrarietate completa : licet etiam hic posset dici quod diximus de motu circulari, et ibi de motu super circulum existente, et non est ilem, sicut patet ex his que dicta sunt in VIII Physicorum. Unus enim potest habere contrarium, et alter non potest habere. Sed adhuc aliter et subtilius pos sumus soluere illud. Si enim accipiamus duos circulos super eosdem polos, et super idem centrum contra se mouentes, et imaginemur eos mathematice : tunc necessario prohibebunt se mutuo, et impedient se inuicem moueri : et sic motus eorum sunt contrarii large sumpta contrarietate, quia ille polus est indiuisibilis duorum et centrum unum indiuisum. Si autem accipiamus eos naturaliter prout sunt isti circuli coeli, tunc erit impossibile ut sint contrarii : quia si essent contrarii, tunc contrarietas esset in eadem specie : et hoc esse non potest. Saepius autem fit hoc quod aliud accidit in mathematicis, quod non accidit in naturalibus, sicut sphera superficiem non tangit nisi in puncto indiuisibili, spheram dico mathematice sumptam. Si autem sumatur sphera naturalis, tangit superficiem planam naturalem secundum partem diuisibilem. In tantum igitur dictum sit de his a nobis sufficienter determinatis, ad ulteriorem tractatum huius libri est transeundum. 