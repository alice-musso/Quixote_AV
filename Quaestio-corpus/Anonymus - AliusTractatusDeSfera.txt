Mundus est uniuersitas rerum uisibilium cuius centrum est terra, superficies uero est firmamentum. Firmamentum appello celum stellarum fixarum. Centrum autem est punctus medius in circulo a quo omnes linee ad suam circumferentiam ducte sunt equales. Superficies est longitudo cum latitudine. Terra autem cum sit in centro mundi eque distans est a firmamento et ex omni parte medietas firmamenti semper est super terram, cum terra sit in centro. Motuum alius a centro, alius ad centrum. Motus leuiorum est a centro, grauium ad centrum. A centro mundi eleuantur leuia; ad centrum mundi cadunt grauia nisi inueniatur obstaculum. In prima igitur mundi creatione terra que grauissima fuit inter omnia alia creata per motum naturalem descendit quantum plus potuit, scilicet usque ad locum infimum in mundo, scilicet centrum, uidelicet in abyssum. Et centrum totius mundi qui inquam locus magis et maxime distat ab extremitatibus siue a firmamento. Ibique substentatur terra grauitate sua neque alio modo aut ratione potest inde moueri. In quamcumque enim partem ipsa declinaret, iam ex parte illa celo appropinquaret et sic ascenderet, quia est impossibile quod aliquod graue a centro moueatur ad circumferentiam per motum naturalem, ut supra ostensum est. Sic igitur terra nec potest sursum moueri nec celo appropinquare. Super terram circumfusa est aqua inmediate sine aliquo interuallo. Aqua enim non sic est grauis ut terra et ideo super terram est. Quedam tamen sunt aque infra terram, scilicet in kataracteribus et cauernis et meatibus subterraneis terre. Que uidelicet aque distillantur ab humoribus partibus terre. In quibusdam locis plus est et in quibusdam est minus secundum scilicet quod quedam pars terre magis est lapidea, quedam magis montuosa, quedam plus saxea, quedam plus arenosa, quedam magis fragilis, quedam magis humida, quedam magis sicca et huiusmodi. Quedam aque generantur ex conuersione aeris ut in constructione terre uel montium. Super terram et aquam circumfusus est aer circumquaque inmediate sine aliquo interuallo, quia inquam aer leuior fuit quam terra et aqua. Super aerem circumfusus est ignis circumquaque. Omne quod dicitur elementatum consistit ex istis 4 elementis recipiuntque generationem corruptionem alterationem impressionem et alias huiusmodi passiones. Supra hec 4 elementa circumfusus est ether circa ignem inmediate sine aliquo interuallo. Hoc tamen est sciendum quod differentiam facimus inter aerem et etherem dicentes aerem unum esse de 4 elementis quod spiramus et in quo uiuimus. Etherem autem dico illud quod est a 4 elementis supra usque ad firmamentum in quo discurrunt planete unus sub alio. Planete quidem sunt 7, scilicet Saturnus, Iuppiter, Mars, Sol, Uenus, Mercurius, Luna et dicuntur planete a planos grece quod est error latine eo quod girant et discurrunt de loco ad locum. Stelle uero dicuntur a stando eo quod in locis suis stant fixe, inmobiles et firme. Mouentur tamen cum rota tota firmamenti sicut claui fixi in rota secundum Aristotelem. Secundum astronomos mouentur in annis 100 uno gradu seruatis figuris et ymaginibus. Unus quisque planeta suum habet celum in quo ipse mouetur, et inde sunt 7 circuli; octauum celum est celum stellarum. Etherem autem dico quintam essentiam que est a spera elementorum usque ad nonam speram inclusiue. Que quidem essentia scilicet ether intelligendum est esse unitam et continuam et moueri tota insimul ab oriente ad occidentem. Sed quia 7 planete sunt in ea constituti, scilicet unus sub altero qui terminant ipsam in 7 partibus siue spatiis in quibus unusquisque eorum discurrit ab occidente ad orientem et super hec est spatium stellarum fixarum, ideo dicuntur esse 8. Hii 8 celi semper sunt in uno motu continuo et perpetuo. Super hec omnia est 9 spera que appellatur primum mobile propter cuius motum mouentur omnes spere inferiores que in ipsa continentur, et sic dicuntur esse celi mobiles. Oportet ergo ut sit aliud celum inmobile a quo omnes spere inferiores motum et uirtutem accipiant. Et ideo necessarium est ut dicamus et confiteamur Iom celum supra 9m, in quo est gloria dei et anime sanctorum que non sunt in conturbatione aut motu, immo sunt in pace tranquillitate et quiete, ut testatur Salomon libro Sapientie, Corpora sanctorum in pace sepulta sunt. Et alibi, Requiem eternam donatis etc. Sed quoniam probat Aristoteles quod ultra summum celum nihil sit et quod deus et anime non sunt in loco, nullum enim simplex est in loco, possumus dicere quod celum sit aer. Celum enim dicitur a celo, as, eo quod celat et includit infra se contenta. De hoc celo accipe dicendum, Uolucres celi et pisces maris etc. Uolucres aeris. Et tres pueri in camino ignis ardentis dicebant, Benedicite aque que super celos sunt domino, id est, aque super aerem sunt, id est, in aere. Sic patet quod duobus modis possumus dicere esse celos, unde dicitur, Celi celorumque uirtutes. Uolunt theologi 3 esse celos propter illud uerbum Pauli apostoli qui ait, Raptus fuit usque ad 3m celum et uidit etc., qui sic uocantur: celum aereum, celum sydereum et celum empyreum, qui omnes sunt sperici. Spericum est corpus rotundum una tantum superficie contentum. Inde dicitur spericus causa cum mundus est spericus, quoniam superficies mundi, id est, firmamenti est sperica. Quodlibet enim corpus a sua superficie talem formam habet uel talem sortiturs scilicet triangulam uel quadratam, rotundam, longam, curtam, tenuem aut obliquam et huiusmodi. Si igitur mundi superficies est sperica, mundus est spericus siue rotundus. Et si firmamentum est rotundum, ether rotundus. Et si ether rotundus est, et ignis rotundus; et si ignis rotundus, et aer; et si aer est rotundus, terra et aqua erunt rotunda. Cuiusmodi est forme continens eiusdem est et contentum inmediatum siue contiguum et econuerso. Firmamentum autem motu continuo et perpetuo mouetur super duo puncta inmobilia que dicuntur poli, quorum unus uocatur articus, alius antarticus. Articus dicitur ex propinquitate ipsius ad quandam congeriem stellarum que dicitur grece artos latine arturus, id est, Maior Ursa quod est plaustrum, de qua ait Job: Qui facit Orionem, Pliades, Arturum et interiora Austri etc. Antarticus dicitur ab antis grece quod est contra latine et artico. Inde antarticus quasi contra articum. Deinde intelligatur quedam linea recta duci a polo in polum que uocatur axis mundi. Axis dicitur ad similitudinem rothe. Quemadmodum rote plaustri mouentur circa ' axem axe inmoto permanente, ita firmamentum mouetur circa axem, id est, quamdam lineam ipsa inmota. Idem est axis mundi et dyameter spere. Dyameter appellatur illa linea que transit per medium mundi usque in partem oppositam. Dyameter circuli est linea recta diuidens circulum in duo. Deinde intelligatur quidam circulus uel quedam linea circularis transiens a polo in polum super capita nostra, qui circulus dicitur linea meridiana siue circulus meridianus eo quod quando sol peruenerit ad dictam lineam, tunc est meridies siue media dies. Deinceps intelligatur quidam alius circulus transiens a polo in polum per orientem et occidentem ortogonaliter secans dictum circulum primum in 2 polis, qui dicitur circulus orientalis eo quod quando sol uel alius planeta uel quecumque stella peruenit ad illam lineam, tunc oritur nobis, id est, ab inferiori emisperio ascendit et eleuatur ad superius emisperium. Emisperium dicitur quasi semisperium ab emis quod est semis, id est, dimidium et spera. Hemisperia duo sunt scilicet superius et inferius, scilicet emisperius superius est medietas spere firmamenti que est super terram. Ubicumque est homo medietas firmamenti semper apparet ei super terram. Alia medietas firmamenti est sub terra que non uidetur ab eo. Sic igitur unam medietatem celi semper uidet homo, aliam medietatem non uidet. Circulus diuidens dicta duo emisperia grece dicitur orizon, id est, finitor uisus. Orizon iste uariatur secundum diuersos situs mundi. Alium orizontem habent Roma, alium Parisius, alium Constantinopolis, et sic de aliis. Orizon autem cuiuslibet regionis est circulus orientalis in ipsa regione. In omni enim regione, dum uenit sol ad orizontem, id est, ad circulum diuidentem 2 emisperia, statim incipit apparere in superiori emisperio illius regionis et in secundo dum peruenit sol ad orizontem statim descendit sub orizonte ad emisperium inferius. Unde contingit quod circulus secundo dictus qui transit per 2 polos ortogonaliter secans meridianum in polis est orizon medii celi et numquam nisi ibi, ymmo in omni loco huius habitabilis transit orizon sub polo artico et super antarticum. Inde contingit quod omnis homo uidet polum articum super suum orizontem, id est, in suo emisperio superiori. Et polus antarticus nulli homini citra medium mundi apparet, ymmo est omni homini in suo emisperio inferiori. Amplius sicut orizon qui est circulus orientalis uariatur et secundum uarios situs mundi ut preostensus etc., sic circulus meridianus uariatur eadem ratione cum circulus meridianus semper sit medius inter orizontem ex parte orientis et orizontem ex parte occidentis. Amplius in eodem instanti quo est sol in directo Ierusalem non est adhuc in directo Rome, et quando est in directo Rome, non est in directo Parisius. Meridies quidem est in omni regione quando sol est in directo illius ciuitatis uel regionis uel castri uel ruris etc., id est, quando sol est in meridie equali distantia ab oriente et occidente ipsius loci. Ex premissis itaque patet orizon uel circulus orientalis uel meridianus uariatur secundum diuersos mundi situs. Unus etiam ac idem potest dici circulus meridianus et medie noctis. De similibus idem iudicium. Hii circuli dicuntur a philosophis greco eloquio coluri a colon grece quod membrum latine et uranos quod est celum, quasi membra celi. Sunt enim quasi membra celi pars orientalis pars occidentalis pars meridionalis et pars septentrionalis. Intelligatur deinde quidam alius circulus transiens per orientem et meridiem et occidentem et mediam noctem eque distans a polis diuidens mundum in 2 equalia, qui dicitur linea uel circulus equinoctialis siue equator diei. Et dicitur equinoctialis uel equator diei eo quod quandocumque peruenit sol ad circulum illum est equinoctium, id est, dies sunt equales noctibus, quod contingit fieri bis in anno scilicet in principio Arietis et Libre. Intelligamus circulum etiam meridianum diuidi in 360 partes equales que dicuntur gradus de quibus sumamus 24 ex parte poli artici et 24 ex parte poli antartici ibique in illis locis uel terminis intelligamus duos altrinsecus circulos quorum unus circulus dicitur Cancri et solstitialis estiuus, alius dicitur circulus Capricorni et solstitialis hyemalis et tropicus hyemalis. Circulus Cancri dicitur eo quod circulus signorum attingit circulum illum in initium Cancri. Solstitialis dicitur eo quod dum sol peruenit ad illum fit solstitium, id est, stat ibi sol, non quia ibi stet umquam sol sed cum a natiuitate solis de die in diem accedat et eleuetur super nos, tunc stat ibi, id est, cessat eius eleuatio et appropinquatio uersus nos. Estiuus dictus est quoniam hoc in estate contingit. Tropicus quasi conuersiuus a tropos grece quod latine dicitur conuersio eo quod dum sol peruenit ad illum circulum exinde conuertitur quasi retro, id est, ex tunc de die in diem incipit elongari a nobis. Per simile intelligitur satis quare dicatur alius circulus Capricorni solstitialis hyemalis et tropicus. Sic patet quod solstitia duo sunt, altum et ymum, altum quando sol est in maiori altitudine quam possit habere quod est in solstitio estiuo, scilicet in circulo Cancri, ymum quando sol est in minori altitudine quam possit habere, scilicet in circulo Capricorni. Inde Lucanus: { Deprehensum est hunc esse locum quo circulus alti Solstitii medium signorum percutit orbem }, id est, Deprehensum est hunc esse locum, sub illo loco firmamenti in quo circulus alti solstitii, id est, Cancri; percutit medium orbem signorum, id est, Arietem et Libram qui sunt in medio orbe, id est, in medio circulo signorum. Percutit inquam tetragona radiatione. Modus est loquendi apud astrologos, dicunt enim quodlibet signum prohicere radios siue suam radiationem; suam inquam signum ante se et retro. Et hanc radiationem appellant tetragonam ' quia fit a Cancro in quartum signum. Tetra est grece latine quadra; gonos grece latine angulus, inde, tetragona, id est, quadrangula. Uult intelligere itaque Lucanus quod locus ille erat sub Cancro qui Cancer per tetragonam radiationem percutit, id est, respicit Arietem et Libram qui sunt in medio orbis, id est, circuli signorum. Uel possumus dicere quod locus ille erat sub Ariete in quo, scilicet Ariete, circulus alti solstitii, id est, Cancri qui est in circulo solstitii percutit medium orbem, id est, medium circulum signorum per tetragonam radiationem. Deinde intelligamus duos alios circulos hinc et inde iusta polum distantes a solstitialibus per gradus 30, quorum unus dicitur circulus articus et alius antarticus propter appropinquationem eorum ad polos articum et antarticum. Hii 5 circuli a philosophis dicti sunt paralelli a para quod est iusta et linea quasi equalium linearum et lesis quod est distantia uel quasi equidistantes. Hii etiam 5 circuli distinguunt 5 zonas siue plagas siue regiones mundi, quarum media dicitur perusta siue torrida inhabitabilis pre nimio calore eo quod sol numquam aut modicum elongatur ab illa atque cotidie reuertatur super eam regionem et ex directo eam semper de die respiciat. Et ob hoc propter nimiam frequentiam caloris et directionem radiorum solis adburitur illa regio et redditur inhabitabilis pre nimio calore. Due extreme dicuntur inhabitabiles pre nimio frigore eo quod sol semper oblique illas respicit regiones et ideo numquam calefacit eas et sic fiunt inhabitabiles pre nimio frigore. Due uero medie dicuntur temperate ex calore medie et frigore extremarum, uel dicuntur temperate eo quod sol temperato modo calefacit et respicit eas, id est, nec omnino super illas nec multum ab eis remotum est. Illa enim que est a parte poli artici est temperata habitabilis et habitata quod patet per nos qui eam inhabitamus. Alia que est ex parte antartici temperata habitabilis et non habitata. Quod non habitetur patet ex eo quod a nobis ad illam regionem nondum possit transire homo per zonam torridam quoniam intransibilis est uia propter nimium calorem, unde dicitur habitabilis in aptitudine et non in apta. Ex hiis patet quod hec zona in qua sumus est temperata secundum intentionem et remissionem eo quod quedam pars huius habitabilis magis intensa est in calore, quedam minus. Quedam autem magis appropinquat torride regioni magis est calida et que magis distat a regione torrida minus est callida et magis frigida usque ad terminum habitationis. Sciendum est etiam quod temperies habitabilium zonarum extenditur undique circa terram in suis zonis subter et supra et circumquaque et hec habitabilis habitari undique potest in giro nisi impediant montes uel mare uel huiusmodi, cum sit equedistans circumquaque a torrida et frigida zona et uniformiter respiciatur a sole subter et supra. Unde probauerunt astrologi quod Indi sunt Antipodes Hyspanis et econuerso. Simili modo dici potest quod torrida zona inhabitabilis est circumquaque similiter et zone frigide. Consequenter intelligatur quidam circulus transuersus transiens per duo equinoctia et 2 solstitia qui dicitur zodiacus, id est, circulus signorum et dicitur a zodia grece quod est animal latine et custos, dic quasi animalium custos eo quod contineat quasdam congeries que sunt in formis quorundam animalium ut Aries Taurus etc.'s uel quia gentiles qui hoc nomen illi circulo inposuerunt credebant illa esse animalia et uiuere sub isto circulo. Mouentur omnes planete unus sub alio et circulus tamen iste latus est adeo quod 12 gradus capit in latitudine circumquaque, unde ait Macrobius, Zodiacus est latissimus circulorum. Et quemadmodum iste circulus est obliquus, ita omnes circuli omnium planetarum sunt obliqui et transuersi, circulus quidem solis recte est sub medio latitudinis zodiaci, sed circuli aliorum planetarum hinc inde declinant ab illo medio ita quod due fiunt intersecationes a circulo solis et circulo cuiuslibet eorum ubi scilicet sunt dicti circuli in directo unius ad alterum. Ille due incisiones circulorum dicuntur draco. Una illarum sectionum dicitur caput, alia cauda. Deinceps intelligatur quidam punctus sub polo artico in tanta distantia quanta distantia declinat zodiacus ab equinoctiali quod est 24 gradus, et similiter intelligatur quidam alius punctus illi oppositus scilicet supra antarticum per gradus 24. Hec 2 puncta dicuntur poli zodiaci uel poli circuli signorum quod idem est. Et dicuntur poli non quia sint immobiles, sed sicut poli mundi sunt extrema puncta firmamenti et que magis et maxime distant a medio mundi siue a medio torride zone siue ab equinoctiali siue ab Ariete et Libra que sunt in medio mundi, sic ista 2 puncta magis et maxime distant a zodiaco ex omni parte et illis fit signorum diuisio. Ducantur enim 12 linee ab uno istorum duorum punctorum ad alium, fit diuisio signorum 12 in zodiaco quoniam partes zodiaci que intercipiuntur inter dictas lineas uocantur signa et sic in zodiaco 12 sunt signa, scilicet Aries Taurus Gemini Cancer Leo Uirgo Libra Scorpio Sagittarius Capricornus Aquarius et Pisces. Signa igitur in firmamento et de firmamento ymmo potius partes firmamenti sunt. Unde cum dicitur, Sol est in Cancro, is est sensus, Sol est sub Cancro. Numquam fuit sol in Cancro quia numquam fuit in firmamento sed sub. Sol quippe numquam usque ad firmamentum eleuatur neque usque ad terram deprimitur. Hiis itaque de celi circulis expeditis consequenter sciendum est quod illud signum in quo est sol in mane omni die, scilicet in ortu solis, est in linea orientali atque per reuolutionem firmamenti partes ipsius firmamenti a gradu solis in mane¹ successiue transeunt per lineam orientis. Inde in sero, scilicet in solis occasu, ipsum oppositum semper sit, in linea occidentali 6 signa, scilicet medietas firmamenti, et una medietas firmamenti sit nec plus minus et semper in quolibet die eleuetur super terram et una dies maior et minor sit alia. Necesse est quedam signa tardius, quedam uelocius eleuentur super terram. Hec autem eleuationis signorum uelocitas et tarditas ex obliquitate orizontis illius regionis et tortuositate zodiaci ac tortuositate quorundam signorum et directa transitione per aliorum lineam orizontis obliquitas et dependentia a medio mundi ibi maior est zodiaci tortuositas et signa quedam magis tortuose et signa quedam magis directe transeunt. Que magis tortuose transeunt per lineam orizontis maiorem faciunt tunc dierum et noctium inequalitatem, unde existentibus sub polo artico maior ymmo maxima est hec dierum et noctium atque etiam more solis sub terra inequalitas quod in uno anno non est ibi nisi una dies et una nox. Unus dies durat in quamdiu moratur sol in signis septentrionalibus, id est, ab Ariete usque ad Libram, et nox durat quamdiu fuerit sol in signis australibus, id est, a Libra ad Arietem. In locis intermediis, id est, inter medium mundi et polum secundum magis et minus est huiusmodi inequalitas dierum et noctium et eleuationis signorum a polo in antea ueniendo uersus medium mundi et minor et maior fit semper orizontis obliquitas et dependentia et dierum ac noctium inequalitas atque signorum directio et tortuositas. Hec omnia paulatim minuuntur usque ad medium mundi ita quod in medio mundi nulla prorsus est orizontis obliquitas ac dependentia a recto situ mundi, nulla dierum et noctium inequalitas, equalis omnium signorum eleuatio, et equalis semper est mora solis super terram ut sub terra. Orizon enim illorum recte et transiit per utrumque polum et non dependet nec declinat a recto situ mundi. Unde in illo loco semper est equinoctium et quodlibet signum in 2 horis eleuatur. Ex premissis patet quod apud aliquam regionem signa equaliter eleuantur super terram, scilicet in medio mundi. In aliis uero regionibus quedam signa directe, quedam indirecte uel tortuose eleuantur. Illud signum tortuose dicitur eleuari quod in minus quam in duabus horis eleuatur. Illud directe dicitur eleuari quod plus quam 2 horis ponit in eleuatione sua. Signa directa uel directe ascendentia sunt 6, scilicet Cancer, Leo, Uirgo, Libra, Scorpio et Sagittarius. Signa tortuosa siue tortuose ascendentia sunt 6, Capricornus, Aquarius, Pisces, Aries, Taurus, Gemini. Item dicit Lucanus: {Non obliqua medietatem nec Taurus rectius exit Scorpius aut Aries sua tempore Libre donat,} uolens intelligere medium mundi quando dicit in loco suo, Non medietatem; et non transeunt signa obliqua, id est, tortuosa, ac si dicetur, Signa non transeunt nec ibi eleuantur tortuose uel directe; nec Tauro rectius exit Scorpio, id est, Scorpio non eleuatur ibi rectius aut tardius uel cum maiori mora quam Taurus, aut Aries dominatur in sua tempora Libre. Quod enim aliquando signum minus habeat quam duas horas, hoc precise plus habet eius oppositum. Aries igitur, cum sit de signis tortuosis, in omni loco erit medium mundi minus quam 2 horis habet in eleuatione sui super terram, et hec precise habet Libra que est ei opposita supra duas horas. Ibi autem, id est, in medio mundi non sit in Aries nisi donat Libre. Ad librum cursus planetarum, id est, tabulas astrologie accedere cupientibus in primis necessarium est uidere quid sit radix, que sit uia planetarum, quid eccentricus, quid epiciclus, quid medius circulus, quid uersus locus, quid augis, quid apsis, quid argumentum, quid centrum, quid equatio, quid directio, quid retrogradatio, quid latitudo, quid draco, quid annus, quid mensis, quid ebdomeda, quid hora, quid fractio hore, quid anni expansi, quid longitudo ciuitatis illius super quam fundati sunt, que tabule nostre, que ratio annorum secundum quam inuestigantur loca planetarum et quid initium eorum. Radix igitur que in tabula cuiuslibet planete prescribitur nichil aliud est quam ille locus firmamenti in quo erat planeta illa hora in qua fuit initium tabularum. Uia cuiuslibet planete in ethere non est aliqua soliditas aut aliquid solidum in quo moueatur planeta, ymmo per ipsum etherem dicunt unus sub alio in termino, scilicet a natura uel a deo deputato secundum medium quod unusquisque leuior fuit magis a terra eleuatus est et secundum unusquisque grauior fuit magis est in ethere depressus. Mouetur tantum quilibet planeta in quadam uia circulari que est eccentrica mundo et uocatur circulus eccentricus mundo et dicitur eccentricus quasi extracentricus, id est, extra centrum mundi quod est terra eleuatus super illum eccentricum mouetur et deportatur quidam paruus circulus qui dicitur epiciclus ab epy et quod est supra et circulo quasi super circulum eccentricum quia epicicli semper deportantur circumferentia eccentrici. Sed planeta deportatur in circumferentia epicicli. Quilibet planeta eccentricum habet et epiciclum preterquam solem qui solum habet eccentricum. Medius motus siue circulus solis est arcus firmamenti ab initio aeris usque ad terminum linee ducte a centro eccentrici per corpus solis ad firmamentum. Medius motus aliorum planetarum est arcus firmamenti ab initio aeris usque ad terminum linee ducte a centro eccentrici per centrum epicicli ad firmamentum. Uerus locus cuiuslibet planete est arcus firmamenti ab initio Arietis usque ad terminum linee ducte a centro terre per corpus planete ad firmamentum. Equatio est distantia inter lineam medii cursus et ueri loci. Aux, augis, augia sunt nomina synonima et est arcus firmamenti ab initio Arietis usque ad directum loci altioris in eccentrico. Apsis¹³ locus firmamenti augi oppositus. Arcus, pars, portio residuum sunt synonima. Argumentum solis est arcus firmamenti ab ( 66ua ) auge usque ad lineam medii motus. Argumentum in aliis planetis est arcus epicicli usque ad planetam. Centrum, punctus, cuspis sunt synonima. Est arcus firmamenti ab auge usque ad lineam medii motus. Directus est planeta in superiori medietate sui epicicli. Retrogradus etiam in inferiori parte epicicli. Stationarius in 2 contactibus epicicli et eccentrici. Dracones planetarum nil aliud sunt quam quedam intersecationes que fiunt a circulo solis et circulis eorum. Circulus enim solis recte est sub ipso medio latitudinis zodiaci. Circuli autem aliorum planetarum parum declinant hinc inde ab illo medio ita quod ille due sunt incisiones a circulo solis et circulo cuiuslibet eorum, ubi scilicet sunt dicti circuli in directo unius ad alterum. Ille intersecationes circulorum dicuntur draco. Illa sectio dicitur caput ad quod dum peruenit planeta exinde transit ad partem septentrionalem a medio latitudinis zodiaci. Illa sectio dicitur cauda ad quam dum peruenit planeta exinde transit ad partem australem. Latitudo planete est distantia eius ab illo medio latitudinis zodiaci. Annorum aut solaris aut lunaris. Annus solaris est illud temporis spatium, scilicet quo sol ab aliquo puncto firmamenti recedens ad illud idem reuertitur, quod contingit fieri in 36524 diebus et 6 horis parum minus. Ille 6 hore in 4 annis collecte et seruate in quarto anno diem unum constituunt qui februario attribuitur eo quod pauciores habeat dies quam alii menses. Illud parum minus a computistis et ecclesiasticis uiris 25 non est obseruatum. Inde tantus error creuit quod festa non celebrantur quando debentur, ymmo a natiuitate Christi usque nunc festa sanctorum et quatuor tempora et solstitia et equinoctia iam retrogradata sunt per 10 dies et plus. Solstitium hyemale quod tempore fuit in ipso die natali eius nunc temporis est 10 diebus ante. Simile dico quod solstitio estiuo quod solebat esse in festo sancti Iohannis nunc uero est 10 diebus ante. Idem dico de equinoctiis et festibus sanctorum. Unde si mundus durauerit usque ad 16 milia annorum ex nunc, erit natale domini in estate, quando scilicet sol est in Cancro et natale Iohannis erit in hyeme, quando scilicet sol est in Capricorno. Annus lunaris est illud temporis spatium quo luna a sole recedens ad ipsum solem duodecies reuertitur que sunt 12 lunationes, quod contingit fieri in 354 diebus et quinta et sexta unius hore. Fractiones in trecesimo anno redeunt ad dierum integritatem. Annus solaris in 12 partes inequales ad libitum instituentes diuisus est que menses appellantur. Annus quoque lunaris in 12 equales distributus 29 dies et dimidium facit pro parte. Illa uero dimidia binatim sumpta diem unum faciunt qui mensibus in partibus intercisim est collatus, inde mensis ibi habet dies 30 alius 29, alius 30, alius 29, et sic ad finem. Ex quintis tamen et sestis dierum horarum quolibet anno reseruatis nunc in tertio nunc in secundo anno supercrescit unus dies et tunc ultimus mensis anni 30 continet dies sicut menses inpares. Ebdomada est spatium 7 dierum. Dierum alius naturalis alius² artificialis. Naturalis est spatium reuolutionis firmamenti ab aliqua parte mundi ad eandem quod fit in die et in nocte, uel dies naturalis est spatium 24 horarum. Artificialis est spatium presentie solis super terram. Nox est spatium absentie solis super terram. Horarum alia naturalis, alia artificialis. Omnes hore naturales sibi inuicem sunt semper equales. Naturalis hora uel equalis est spatium reuolutionis 15 graduum firmamenti, uel naturalis hora est 24 pars diei naturalis, uel hora naturalis siue equalis est equale spatium horis equinoctii. Hora artificialis est 12a pars diei artificialis. Ille hore quandoque sunt maiores horis equalibus, quandoque minores; maiores in estate, minores in hyeme. Semper tamen sunt 12 tales in die. Hore uero naturales, cum semper sint equales et uniformes nec umquam crescant aut decrescant, in aliqua die sunt plures, in aliqua pauciores. Fractio siue punctum hore est 60a pars unius hore naturalis. Anni collecti dicuntur eo quod in multis annis colligitur motus planetarum et fit linea una ex illo motu. In quibusdam tamen tabulis colliguntur isti anni per 20 et 20, ut in Hyspaniis et Londonibus; in quibusdam per 30 et 30, ut in Ianuensibus et Tolletanis. Anni expansi siue residui dicuntur illi qui supra talem collectionem transeunt et singularis expanduntur et experguntur unus post alium, et inde fit tabula annorum residuorum qui scilicet residui sunt post annos collectos ad complementum omnium annorum qui transeunt ab initio illius termini suppositi. Longitudo ciuitatis est distantia eius a meridiano Arim ciuitatis Indie que recte sita est sub medio torridi super quam Ptholomeus composuit Almagesti a quo transacte sunt tabule. Uere ait magister Gerardus Cremonensis quod Toleta ciuitas distat ab Arim spatio horarum 4 et tertie unius hore quod est 61 gradus et minutum. Latitudo ciuitatis cuiuslibet dupliciter intelligitur, in celo et in terra. Latitudo in terra est distantia ciuitatis ipsius a medio torridi in directo sui. Latitudo in celo ipsius ciuitatis est distantia zenith illius ciuitatis ab equinoctiali linea, que certe est supra medium torridi. Zenith cuiuslibet ciuitatis est ille locus in celo qui recte est supra ipsam ciuitatem in quo si penderet linea caderet recte supra eam. Ciuitas super quam fundate sunt iste tabule est Londonie. Longitudo Londonie a meridiano 3º Arim ciuitatis Indie est 19 gradus, latitudo eiusdem 513 gradus. In tabulis Parisiensibus. Londoniensibus, Massiliensibus, Pisanis, Panormitanis, Constantinopolitanis inuestigantur loca planetarum per annos solares, sed in tabulis Toletanis et Ianuensibus per lunares. Et hoc est sciendum quod Indi annorum suorum dicunt exordium ab initio mundi, Greci ab Alexandro, Latini a Christo, Chaldei a Nabuchodonosor, Partes a Gerziro, Arabes a Machometo. Greci etiam et Iudei anni sui initium faciunt in Septembri, Latini in Ianuario, Partes et Arabes non habent anni initium determinatum aut prefixum, immo per diuersa labitur tantum spatia. Secundum tabulas quoque istas annus incipit in Martio et quelibet dies incipit a medio sui et terminatur et finitur in medio quidem sui. Secundum magistrum Per etc.