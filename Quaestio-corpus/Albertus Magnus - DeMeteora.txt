In scientia naturali corpus mobile est subiectum, ut dictum est multoties. In natura autem duplex est mobile corpus, scilicet simplex et mixtum. Et ideo scientia naturalis tres habet partes in genere. Quia quaedam eius pars est de corpore mobili simplici. Quaedam autem de simplici, quod est acceptum secundum uiam et motum ad commixtionem. Quaedam autem de mobili commixto, sicut minerali, uel uegetabili, uel aliter. Ila autem pars quae est de mobili simplici, est duplex secundum duplicem modum simplicis corporis mobilis. Simplex enim, ut dixit Aristoteles in primo de Generatione et Corruptione, et nos diximus idem in primo de Generatione et Corruptione, capitulo 19, dicitur dupliciter. Est enim idem quod uniuersale, et etiam idem quod substantia simpliciter. Unde una pars scientiae naturalis est de mobili corpore simplici, hoc est, uniuersali, prout abstrahit ab omni corpore signato in natura, quae est scientia libri Physicorum. Et alia pars eius est de mobili quod est corpus simplex, siue moueatur secundum situm tantum, siue moueatur ad formam. Quae autem est de mobili simplici corpore, duplex est. Quia est motus secundum situm, nihil uarians in eo quod mouetur. Et est motus ad formam, qui uariat aliud in mobili. Mobile ergo simplex quoad potentiam ad situm et locum, qui nihil uariat in eo quod mouetur, determinatur in libro de Caelo et Mundo. Mobile autem simplex quoad potentiam et formam, que uariat essentiam in substantia uel esse in accidentibus, determinatum est in libro de Generatione et Corruptione, quae est prima pars naturalis philosophiae. Mobile autem simplex prout est in uia ad commixtionem, determinatur in isto libro quem habemus prae manibus, qui dicitur liber Meteororum, qui continet secundam partem naturalis philosophie. Mobile autem huiusmodi consideratur dupliciter, scilicet ex parte uiae commixtionis, qua est secundum quod unum elementum mouetur in regione alterius per hoc quod alteratur ad ipsum per uaporem uel inspissationem: uel consideratur ex parte ipsius commixtionis, que fit per actiuam qualitatem unam uel plures, uel per passiuas. Et mobile quidem simplex primo modo consideratum, determinatur in primis tribus libris Meteororum. Mobile autem simplex secundum modum commixtionis facte per actiuas uel passiuas qualitates, determinatur in libro quarto huius scientie. Deinceps autem in aliis libris determinatur de mobili mixto contracto ad speciem mineralem uel uegetabilem uel animalem, sicut patebit in sequentibus, quando tertia pars naturalis philosophia determinabitur. Postquam ergo precessit nostra consideratio in libro Physicorum de rebus naturalibus, quae sunt prima et principia corporis mobilis in quantum est mobile in uniuersali, abstrahens ab omni corpore signato et secundum speciem accepto. Et postquam etiam considerationem fecimus in secundo de Coelo et Mundo, et de stellis, et de mot√π suo, et causalitate ordinante mundum inferiorem, eo quod mouent elementa ad generationem et corruptionem, sicut diximus in secundo de Generatione et Corruptione. Et postquam in primo de Coelo et Mundo ostendimus cuius dispositionis sit corpus ultimum supra nos, eo quodipsum claudit et continet omnia, et diximus ibidem dispositionem elementi nobilis, quod est coelum: quod licet in compositionem non ueniat corporis huius uel illius, tamen est pracipuum complens uniuersum. Et postquam nos in tertio Coeli ef Mundi et quarto, et in secundo de Generatione et Corruptione enuntiauerimus quantitatem discretam elementorum corporeorum et alterationes elementorum ad inuicem secundum causam materialem et efficientem. Postquam etiam diximus in uniuersali mutationes quae sunt generatio et corruptio in primo de Generatione et Corruptione, uisum est nobis qnod secundum consequentia scientiae naturalis de corpore mobili simplici, ut habitum est, remansit nobis tractatus de rebus accidentibus in alto quae sunt propinque locis stellarum: et demonstrare debemus eas per causam, quae sunt sicut galaxia, et stellae quae dicuntur cometes, eo quod comam habent, et assub, et anareli Arabice, quod est ignis ex pulsus siue descendens: et hoc quidem faciemus in primo libro huius scientiae. In secundo autem determinabimus ea que uidentur fieri in acre, que sunt res generate ex mutatione eius, ex eo scilicet quod ipse est alicubi calidus et alicubi frigidus: et fiunt impressiones ex uapore ascendente in aerem ex uapore aque et terre. In tertio quidem libro huius scientie determinabimus ea quae fiunt ex uaporibus contentis in aquae et terra, quae sunt sicut terre motus et uenti, et quae illis sunt similia. Quando autem narrauerimus de illis assignando causam istorum, tunc dicemus modum commixtionis corporum: et tunc in aliis libris particularibus de natura dicemus mineralium, et de naturis animalium et plantarum in uniuersali et particulari, et sermonem faciemus communem: quia de indiuiduo particulari, id est, de hoc et illo, scientia de eis haberi non potest. Cum enim hac fecerimus, tunc perueniemus ad hoc quod intendimus in scientia naturali, et perueniemus ad ultimum narrationis nostra in rebus physicis. Dicitur autem hic liber Meteororum quod est Graecum nomen, et compositum a meta quod est trans, et theoros quod est contemplatio, quasi contemplatio eorum quae sunt trans, id est, in alto generata: quia de illis principaliter hic intenditur. Uel a meta quod est de, et theora quod est uidere: quia est de his qua uisu accipiuntur in aere generata, sicut galaxia, et iris, et huiusmodi. Et hoc est probabilius, quod pets, Graeca propositio, idem est frequenter quod de, sicut metamorphoseos quod est idem quod defectus. Dicunt autem quidam, quod meteora idem sit quod de impressionibus: quod nullo modo est uerum, quia hoc nomen nimis esset commune: quia impressiones superiorum corporum in omnibus sunt corporibus et simplicibus et compositis. Incipiamus enim tunc de causis impressionum efficientibus et materialibus: impressionum, dico, quae in alto generantur, tangendo primam causam efficientem, dicendo quod in corporibus caelestibus rotundis quae mouentur circulariter, non est diuersitas quae fit ex mutatione in substantia: neque mutatio que fit ex motu in esse accidentali: eo quod ipsa non sunt in potentia ad formam, sed ad ubi tantum. Reliqua uero corpora simplicia sunt quatuor numero: quia principia eorum que sunt qualitates pri mae et capita siue essentialia initia eorum, quae sunt quatuor utiles coniugationes, sunt quatuor tantum, sicut diximus in secundo de Generatione et Corruptione. Haec autem quatuor simplicia corpora habent duos motus locales, scilicet motum a medio in sursum, et motum qui est a sursum ad medium. Corporum autem leuium est motus a medio ad sursum, et corporum grauium est motus a sursum ad medium siue deorsum. Et ista quidem corpora quatuor sunt, ignis, aer, aqua, et terra. Aqua autem et aer duo sunt elementa: reliqua uero continua sunt cum istis duobus elementis, et sunt media inter ea. Aer ergo continuus est cum igne, et aqua continua est cum terra, et utrumque mediorum continuum est cum altero: altamen continuatio aeris cum igne maior est continuatione eius cum aqua, et continuatio aque cum terra, maior est quam continuatio ignis cum aere. Sic ergo colligitur corpus coeleste esse causam generatorum in alto, et locus ignis et aeris esse locum generationis eorum: et euaporatio aquae et terrae est proxima causa materialis eorum: terra autem et aqua sunt causa materialis eorum remota: quod qualiter sit, consequentia demonstrabunt. Aduertendum autem est qualiter dicatur elementum continuari cum elemento. Sciendum ergo quod sicut diximus in II de Generatione et Corruptione, contiguum per naturam diuisum est ex proximo, per potentiam ex continuo. Est autem materia elementaris in primis qualitatibus materialibus diuisa per rarum et densum in duo, scilicet in elementum spirituale et corporale: et quoad hoc aer magis continuatur cum igne quam cum aqua, quia ex proximo continuo diuiditur per formam aeris et ignis: ignis et aer ex uno continuo in potentia: et ideo illa continuo sunt per naturam: non autem ex proximo communi erit aer cum aqua per diuisionem continui illius: haec est ergo causa dicti istius: continuum, alias contiguum,sicut et in libris de Generatione, potenti pro continuo quod cum eo cui contiguatur ab uno potentialiter continuo immediata exiuit diuisione, forma specificatiua diuidente. Et secundum eumdem modum intelligendum est quod dietum est, aquam cum terra plus habere continuitatis quam ignem cum aere: quia plus conueniunt in denso grosso aqua et terra, quam ignis et aer conueniant in raro spirituali: et ideo aer habet plus de motu grauis quam aqua, hic autem de motu leuis: quia aqua et aer et terra sc contingunt in parte terre habitabili et non habitabili, quae non est cooperta aquis, quod non faceret aer si plus cum igne quam aqua cum terra conueniret: et hanc credo esse causam dicti huius, et in libris de Generatione ubique simile dicit. Dicunt tamen aliqui, quod hoc intelligitur de modo generationis impressionum illarum de quibus intelligitur in hac scientia: quia enim ignis et aer conueniunt in hoc quod neutrum est materia uaporum, et aqua ei terra sunt materia uaporum, ideo aer dicitur continuari igni, et aqua terrae: quia utrumque est materia uaporum: aer autem plus dicitur continuari igni quam aque, quia conuenit cum igne in non esse materiam uaporum, sed non conuenit cum aqua. Continuatio autem aqua cum terra maior dicitur quam aeris cum igne: quia tam terra quam aqua in duobus conueniunt, scilicet in esse materiam uaporum, et esse locum eorum. Sed aer non conuenit cum igne nisi in uno, scilicet in esse locum uaporum in altum eleuatorum quorumdam: et licet istud uerum sit, tamen non puto quod sit causa dicti, sed potius primum, ete. Redeamus ergo ad propositum,et dicamus quod cum sint corpora superiora circularia inuariabilia, ut dictum est, et sint etiam corpora simplicia uariabilia quae sunt quatuor elementa, oportet quod motus rerum quae ordinantur a natura quae sunt in terra, sicut plante, et generatio lapidum, et generatio animalium, et minerarum metallicarum, et que sunt similia dictis, sit factus et causatus ex motu corporum superiorum in omnibus similibus alterationibus naturalibus et suis mutationibus, et sit etiam factus et causatus ab his que faciunt mutationes per ipsum corpus coeleste: quia mutationem in inferioribus corporibus duo faciunt. Unum est mouens primum, sicut corpus cceleste. Et alterum est mouens proximum, sicut qualitates prime continentes in se uirtutes coelestes, eo quod mouentur a corporibus coelestibus: et haec sunt quae faciunt mutationes per corpora coelestia. Sed questio est, quia si motus superior est causa motus inferioris per naturam, si ille motus est ordinatus, etiam hic inferior debet esse ordinatus, et eamdem naturam sequi; quia uariatio in rebus sequitur ex motu circuli obliqui. Item continuum est causa non continui; et corpus irregulari mo tus indiget aliquo dirigente et regulante: nec effectus similes habet causis omnibus, quamuis conueniant sibi quidam. Dico autem, quod motus superiorum omnium rerum corporalium est motus primus, qui est motus mobilis primi coelestis. Propterea quia sicut in octauo Physicorum determinatum ost, ipse est sempiternus secundum naturam, et immutabilis, eo quod ipse est eodem modo in uelocitate et tarditate secundum naturam: neque est corruptibilis, neque est similis alicui motuum inferiorum rectorum mutabilium, eo quod sint dissimiles sibi in uelocitate, quia motus naturalis rectus est intensior in fine suo quam in principio: et motus eorum est corruptibilis, eo quod finitur ad locum √Æn quo quiescit res naturaliter: et quia si sic se habent motus superiorum et inferiorum, necesse est ut dicamus quod motus inferiorum finibilium qua apparent sicut motus elementorum, proueniant ex motu superiorum sicut ex sua causa. Quia si superior motus consideretur secundum obliquitatem circuli decliuis, ipse est frequenter accedens et recedens. Etsi consideretur secundum circulum tantum, ipse est continuus. Si uero consideretur secundum materiam eius quod mouetur, ipse est incorruptibilis. Frequenter autem et continuum et incorruptibile causa est eius quod fit frequenter non continue et quod est corruptibile. Amplius autem corpus indeterminati motus et irregularis indiget aliquo dirigente et regulante, quod quidem etiam sit determinati motus et regularis: quia aliter iret in infinitum, nisi aliquod corpus regulare esset certi motus et regularis: cum ergo inferiora indeterminati et irregularis motus sint, et superiora certum habent motum et regularem, inferiora secundum suum motum causantur a motu superiorum. Amplius autem omne quod mouetur, mouetur aliquando, et aliquando non, secundum naturam suam, et secundum motum suum causatur ab eo quod semper mouetur: sed constat inferiora moueri aliquando et aliquando non, superiora autem semper moueri: ergo inferiora a superioribus semper mouerentur. Adhuc autem motus naturalis elementorum facit separari abinuicem elementa, cum leue ascendat, et graue descendat: distantibus autem elementis non fit commixtio eorum per motum unius in regione alterius: cum ergo fit commixtio et motus eorum in regiones suas ad inuicem, oporteret ad hoc aliud constitui mouens quod id quod mouet motum rectum, qui est elementi naturalis mouens: ergo adhuc oportet quod sit, et sic constat propositum, scilicet quod totus motus inferior a motu superiorum dependet sicut elfectus a sua causa. Queeritur ergo: cum hoc est manifestum, tunc quaeramus causam eorum quae generantur in alto, sicut est galaxia et cometes et assub et anareli et similia. Dico ergo quod quatuor corpora, ignis, aer, aqua, et terra generantur et corrumpuntur et alterantur ad inuicem: et unumquodque ipsorum est ad formam alterius in potentia: et ideo quadam illorum alteraniur aliquando ad altera: et ideo cum aqua sit liquida, et ideo facile uaporabilis et separabilis a loco suo: quia quando uaporat, quantum recipit de natura acris, tantum etiam recipit de loco aeris, et tantum separatur a loco suo naturali. Aqua enim non inest natura qua in se aggregetur et terminetur, cum sit male in se terminabilis. Hoc tamen secundum Alexandrum ali ter exponitur, qui dicit quod aqua in sua substantia uel loco non aggregatur aggregatione congelationis: quia aquae non accidit congelari nisi egredienti extra proprium terminum, sicut nec igni luce re. Huius autem causa est, quia quaelibet resin suo loco conseruatur in forma sua. Congelatio autem quaedam aquae mutatio est. Congelatur autem dupliciter, solubiliter in aere, el insolubiliter in terra: et neutro modo in sua sphera: quia in aere multiplicatur frigus ex circumstante calido comprimente: et ex hoc potest profundari undique innube rara: et neutrum horum est in sphera aquae: et ideo etiam cito congelantur cum in terra per multos annos nix induretur: congelatur autem in lapide propterea quod terra continet frigus, et non recedit continue agens: aqua autem non sic habet circumstans calidum quod frigus comprimat: et cum sit spissa in loco suo, nec potest undique profundari in ipsa, id est cum sit humida male retinens, non retinebit intensum perpetuum frigus indurans in lapides: et istud est secundum Alexandrum. Unde sensus, quod non congregatur in loco suo congelationis modo: nec etiam manens in specie sua terra potest separari: neque etiam inest ei, ut in sua forma manens separetur a terra propter conuenientiam aquae et terrae quam supra diximus. Determinatio autem huius, quod a terra non separetur aqua, haec est, quod maria sunt iuxta et circa terram undique: et aqua etiam quiescunt sub terra in uisceribus eius, et natant super superficiem eius. Maria enim sunt aquae grosso terreo et combusto admixtae, et aquae sub terrae sunt grossae conuersae ad terrae naturam. Natantes autem sunt subtiles dulces propter admixtum sibi acreum et expurgationem terreni pulueris admixti: talem autem influxum aquae in terram natura uniuersalis ordinat, propterea quod commisceatur terre ad gene rationem impressionum diuersarum et commixtionum: et hoc patebit in sequentibus. Est autem nobis necessarium ut sciamus hoc, an unum elementum sit medium inter orbem stellarum, et terram, an plura uno: et si inter ea sunt corpora multa, tunc oportet quod sciamus quot sunt illa numero, et ubi est terminus eorum et ipsorum finis: et licet haec determinata sint in Coelo et Mundo et in secundo de Generatione et Corruptione, tamen aliter querimus de ipsis hic propter rrorem eorum qui dixerunt unum solum esse terminum et finem elementorum in igne et in coelo. Dico ergo, quia postquam praecessit sermo in tertio Coeli et Mundi de elemento, quod immediate est sub orbe, quod est ignis: tunc in libro isto non fuimus contenti in hoc quod tantum diceremus in sermone nostro ueritatem, sed recitauimus ibi etiam dieta sapientium qui fuerunt ante nos, ut sciremus qui essent illi qui conuenerunt nobiscum in sermone. Dixerunt enim quidam sapientes Philosophi aetherem esse idem quod ignem omnino unde quidam ueterum, cui nomen Anaxagoras, opinatus est quod aetheris et ignis intentio ommnino esset una: et licet ipse male diceret dicendo unum esse medium elementum inter coelum et terram, tamen in hoc bene opinatus est, quod dixit aetherem et ignem esse idem propter similitudinem inflammationis. Diffinitio enim aetheris est quoddam corpus uelocis motus inflammans, et inflammabile nominatur aether, ita quod diuisim intelligatur, scilicet quod inflammans tantum sit aether, et inflammabile tantum, sicut aer, sit aether, et uniuersaliter inflammans et inflammabile sit iterum eether. Et alii quidam etiam dixerunt et distinxerunt, quod duplex est ignis, scilicet purus qui est superior, et clarus et mundus, et ille dicitur aether, et non peruenit ad nos. Est autem alius ignis impurus mixtus cum uaporibus igneis descendens, et ille est circa nos, et non uocatur aether: unde dicunt isti mundum plenum esse igne, sed non plenum est aethere. Si autem uerum dicerent, tunc non esset aer elementum unum, et tunc mundus esset diminutus: quia non haberet omnia corpora quae constitui possunt ex coniugatione primarum qualitatum: et esset imperfectus, quia esset ei addibile quartum elementum: quia imperfectam est cui adhuc aliquid addi potest ad nature perfectionem pertinens: neque esset mundus integer, cum aliquid deesset integritati eius, etc. Quia ergo habitum est quod elementa inter coelum et terram sunt plura uno, tunc oportet nos demonstrare quare inter coelum et terram non est igris tantum, sed post ista duo elementa, ignis et aer sunt propinqua orbi, et tangunt concauum orbis lune. Sed hanc questionem non possumus soluere nisi prius queramus quae est illa natura, quod caliditas eius est facere corpora ascendere, peruenit ad nos de sub stellis diuersimode: quia in quibusdam locis est maior et uehementior, sicut in superiori aeris regione, et in inferiori ubi est habitatio generatorum ex elementis: et in quibusdam locis est minor, et minus uehemens, sicut in media aeris regione. Adhuc autem qua rimus questionem: quia cum nos iam peruenimus ad hoc quod consideramus diuersas aeris regiones secundum intentionem caloris et remissionem: et tunc erit consequens dicere per causam ea que accidunt et generantur in aere: ut dicamus de talibus demonstrationes et determinationes sufficientes que sunt per causam uniuscuiusque generatorum in aere. Dico autem quod nos uidemus quod aqua fit ex aere, et e conuerso aer ex aqua, secundum dispositionem Dei gloriosi et sublimis qui dedit circularem generationem elementis: quod autem accipit formam alicuius, accipit etiam et locum et motus eius: uidetur quod debent diuerse generationes esse aquae addendo quando mouetur aer: cum acer sit aqua sicut sunt diuersae regiones aeris eleuantes et conuertentes et consumentes uaporem aquae cleuatum. Queramus ergo quare nubes non fiunt nisi in media aeris regione: et si fiunt in supremo aeris ubi essent nubes cum sua caliditate et sua frigiditate, caliditate eleuante, et frigiditate conuertente. Nos autem has questiones et similes soluere uolentes, dicimus primo supponentes hic solutionem questionis secundee, eo quod infra tangemus causam eius, et soluemus quaestionem tertiam, dicendo quod nubes fiunt in aere in locis in quibus abscinditur uirtus luminis radiorum solis et stellarum, quarum lumen est radians in aere ex reflexione ad corpora solida quae sunt aqua et terra. Abscinditur autem et separatur a uapore terrae et aquae in locis illis: et ideo non disgregat eos in illo loco, et illa est regio media aeris: ad illam enim non peruenit caliditas, qua est ex uicinitate ignis desursum: nec etiam calor ex reflexione radiorum generatur deorsum, et ita remanet frigidus. Est etiam locus inferior calidus ex ipsis uaporibus eleuatis et exhalationibus, quae calida sunt et abundant in inferioris aeris regione. Non enim fit aer statim ex quacumque aqua, sed fitex uapore multo qui remanet in aere propter suam caliditatem, et in sua naturali humiditate quando eleuatur a duobus elementis quae sunt aqua et terra: et similiter aqua non fit statim ex aere quocumque, sed ex aere multi uaporis in media aeris regione, ubi frigidus est: quando per frigus uapor ille congregatus constare incipit, et multiplicari in multis pluuiis in seipsum reuolutus: tunc enim inspissatur, et fit aqua descendens per pluuiam, uel alio modo: et sic patet quod aer uadens ad speciem aquae non ingreditur regionem aquae nisi sit in aquam penitus conuersus: quia antequam conuertatur, habet aliquid de natura aeris, et sic necesse est quod etiam habeat aeris locum. Sed aqua uaporans formam habet acris et calidum eleuans, et ideo est necesse quod ascendat ad Iocum frigidum acris. Ex hoc patet solutio questionis tertie. Soluendo autem questionem primam, dico iterum quod uincens super illud de terra ubi est generatio est aqua et aer sine igne: si enim ignis operiret terram et uinceret habitationem eo modo quo duo elementa, aqua scilicet et aer operiunt cam, combureret totum et exsiccaret quod est in terra illa: aut duo elementa quae circumdant terram quae sunt aqua et aer, continua sunt ex humido fluido diuisa tanquam ex natura communi: et quia tale humidum est facile alterabile, et corum proxima materia quoad hoc est una, ideo utrumque istorum elementorum alteratur ad alterum: quoniam aqua quando fit calida, alteratur in aerem: et quando partes materie aeris inspissantur et aggregantur et infrigidantur, tunc fiunt aqua: et quando facilis sunt commixtionis et alterationis, congruunt loco generationis: quia mixlio et alteratio fiunt a natura propter generationem. Secundum dieta ergo remanet quod ignis et aer continuus igni sunt propinquiora orbi lunae in comparalione ad aquam et terram, et non possunt illie alia esse elementa preter duo predicta: et hac est solutio questionis primae. Uerum ignis qui est in orbe coeli lunae contingens undique concauum eius, est purus non turbidus. Et huic testificatur dictum antiquorum Philosophorum dicentium, quod ignis qui est illic, est purus in comparatione acris contenti ab ipso in imo: et aer contentus in infimo est turbidus operatione ignis continentis ipsum: uolunt enim dicere antiqui sapientes per hunc sermonem, quod status aeris qui est propinquus ferre, et status terre qui contingit acrem inferius, est commixtus cum aere non puro: quia aer calidus ueniens ad terram, et terre exhalatione statim facit ipsam terram uaporabiliter ascendere: et ideo status ille aeris turbidus est comparatione ignis superioris, hoc est, comparatione illius partis ignis qua eleuatur superius ad concauum orbis lune: quia hoc est subtilius et purius comparatione permixti quod sequitur inferius respectu habitationis nostre: et similiter aer qui est super hoc mixtum quod est circa nos, scilicet aer qui estin suprema aeris regione iuxta ignem implens concauum ignis, est purus et subtilis comparatione acris qui contingit terram, ad quem acrem inferiorem conuertuntur impressiones que generantur ex calido eleuante, et dicuntur Arabice Alganegii, hoc est, uapor humidus aqueus: et Alraegii, quod uapor terreus frigidus et siccus et puluis minutarum partium terra, sicut apparent in radio solis ingrediente per fenestram: haec enim turbant acrem istum qui tangit inferiorem habitationem, etc. Quia ergo nunc ostensumi est per cau sam finalem hoc esse necesse, quod ignis sit apud orbem lunae, et aer purus sub igne, demonstremus illud etiam per causam efficientem, et ostendamus diuersa loca aeris, ut sciamus in quo loco acris conuertuntur et spissantur uapores. Dico ergo quod utraque propositio per se manifesta est ad sensum, quod ex motu generetur calor, et praecipue ex motu uelocissimo maxime corporis: corpus ergo quod est sub corpore mobili circulari sempiterni motus, est subiectum ei et magis recipiens impressionem et effectum moius eius: eo quod uirtus uniuscuiusque mouentis maior est immediate sibi coniuncto, quam in eo quod coniungitur ei per medium: corpus ergo immediatum orbi est in uirtute sua calidum et siccum et est ignis: quia calidum in excellentia est totum adurens humidum: et ideo remanet siccum, et quod est sub isto corpore non immediatum orbi, sed immediatum igni, non habens generatiuum caloris immediatum sibi, sed post deficit in eo uirtus eius: et ideo illud in uirtute et potentia sua non est excellenter calidum: calidum autem non excellenter sed temperate non exsiccat humidum, licet faciat ipsum fluere extra scipsum: et hic est aer qui est calidus et humidus: quod autem plus remouetur a caloris generatiuo quod est motus orbis, relinquitur esse frigidum conuertens ad se humidum et faciens natare ipsum super scipsum per hoc quod est inspissans ipsum: et hoc est frigidum et humidum in uirtute sua naturali quod est aqua. Ultimum autem quod perfecte recedit ab orbe et effectu motus eius, quiescens est, et in uirtute sua habet frigidum, quod ita est contingens partes materia, adeo quod totum bumidum naturale exprimat ab eis: et hoc est in uirtute sua frigidum et siccum, quod uocatur terra. Licet autem ista sit elementorum natura secundum quod disponuntur sub orbe moto, tamen duo elementa media diuersificantur magna diuersitate propter diuersitatem motus et quietis, que fiunt in eis ex superioribus et ex causatis ab eis. Causantur autem a supcrioribus motus caliditatis et humoris et tempestatis et huiusmodi: et ex illis alterantur duo media clementa multa diuersitate: aqua autem propter coniunctionem suam cum terra cum alterata est, conuertitur ex specie uaporis et peruenit inferius querens medium propter suam grauitatem. Aer autem quia leuior est, contingit ambiens aquam et terram: et ignis qui est leuissimus, contingit aerem: aqua autem cum sit liquida, habet subtile separabile a grosso: et quod ex ea est grossum, non eleuatur, sed residet in terra: et quod ex ea est subtile, per calorem solis ascendit. Aer autem inferior tangens aquam et terram, humidior efficitur et calidior quam sit ex natura, quia uirtutes eius sunt calide et humide: et supra potentiam naturalem acquirit estum et humiditatem ex eo quod miscetur: et ex fumo terrae qui potentialiter siccus est, et ex uapore aquae qui potentialiter est humidus, producitur uerum spatium aeris quod est in supremo eius ubi tangitignem qui circumdat inferiorem aerem calide et humide nature, ex uapore terrae et aquae est aestuosum siccum non humidum humiditate accidentali: quia siccitas accidentalis preualet in eo ex hoc quod est annexum et coniuncetum igni. Sed inferior aer qui immediate contingit terram, est humidatus accidentali humido super uirtutem humoris sui naturalis ex multo uapore terrae et aquae. Dicimus autem ex ipsis nominibus, quoniam inter spatium aeris quod dicitur aestus, et spatium inferius aeris quod est calidum et humidum coniunctum terre, est differentia secundum esse. Aestus enim est calidus et siccus propter coniunctionem suam cum igne qui contingit ipsum, sicut dictum est prius: sed inferior aer est calidus et humidus propter coniunctionem suam cum terra et aqua uaporantibus: et ideo in superiori regione aeris que dicitur estus, non sunt uapores, quia partes uaporum disgregantur et separantur quando sunt prope regionem sursum prope estum calidum et siccum. Cuius autem alia est causa, quia scilicet ignis ibi uicinus uincit feruenti calido suo super aerem qui est illic, et nequaquam uincitur ab aere: et ideo consumit omnem uaporem illuc eleuatum. Et tertia causa eiusdem est, quod ibi est defectus aeris frigidi, cuius est inspissare et conuertere in aquam, uel continere uaporem: sed est ibi aer feruens disgregans partes uaporis, et consumens uaporem, et conuertens in aerem siccum aestuosum. Et propter has causas nihil omnino ex nubibus humidis remanet in loco illo, praecipue propter illud quod dictum est: quia scilicet ignis proprietates uincunt aerem qui est illic: et ideo non potest esse ibi aliud continens et inspissans uaporem: et ideo consumitur: est autem in medio duarum regionum, scilicet superioris estuose, et inferioris calide et humide. Tertia aeris zona siue regio, que licet per equidistantiam accipiatur et dicatur media duarum, tamen est media per abnegationem utriusque, et est propinquior inferiori quam superiori, et est illa in qua deficit uirtus caloris excitati ex uaporatione terrae et aquaa, et ex reuerberatione radiorum solis ad corpora polita et solida, que est ualde frigida et excellentis frigiditatis: et quando uapor eleuatur usque illuc super terram et aquam, eleuatione propinqua inferiori zonae cui appropinquat radius adueniens a sole et reuerberatur a terra et calefacit ipsum, tunc infrigidatur uapor: quia locus ille frigidus est per comparationem ad inferiorem locum: ibi enim congregatur rarum uaporis et inspissatur, et praecipue quando est intra montes allissimos, quia ibi prefocatur et infrigidatur magis quam alibi: cuius causam infra dicemus. Quando ergo uapor est in illa media regione, tunc inspissatus frigore recedit ad naturam suam, et conuertitur in aquam: et cum pluit, attrahit ipsum iterum caliditas loci et solis, et regeneratur in nubes: uerum tamen cum descendit pluens non fit totus aqua, quia permixta est cum ipso aliqua pars terrestris accidentali calore calida: et illa euolat ad superiora, et manet in aere. Sed ille uapor qui exprimitur frigido exprimente in aquam, est aqua humida descendens ad terram per pluuias: et sunt etiam in illo aqua partes calide ignite, quae descendunt cum pluuia: et ille post pluuiam libera effect, iterum reascendunt cum paruis et subtilibus partibus terrenis ignitis: et remanent in alto cum eis que sunt illic istis similibus. Dubitabit autem aliquis dicens, quod cum in aere sint partes grosse et subti les, et subtiles separabiles sunt a grossis, quare ex aere euaporatio esse non possit. Adhuc cum humidum sit causa euaporationis et materia, aer autem sit humidus, uidetur enim ex hoc euaporare debere. Adhuc autem cum humidum subtile est maxime euaporabile, ut ante dictum est: subtilius autem fit in aere humidum quam in aqua, praecipue cum quidam philosophi, ut Herodotus, hoc dixerint, supponentes principium omnium esse uaporem, igne quidem grossiorem, et aere subtiliorem. Amplius sunt quidam Philosophi contradicentes his quae dicta sunt de media aeris regione, asserentes quod cum aer naturalis calidus sit et calidum sit disgregatiuum nubium, quod nulla aeris regio frigiditate sua nubes condenset et conuertat. Adhuc autem cum uniuscuiusque natura in medio sui purior sit et efficacior, oportet quod natura aeris uerior sit in media regione quam alibi: ergo ibi est calidus et humidus: ergo nullo modo ibi est nubium inspissatio et infrigidatio: frigidum enim illud aut conuenit aeri substantialiter aut accidentaliter: si conuenit accidentaliter, non semper conuenit, nec fortiori effectu quam ubi est essentialiter: cum tamen uideamus semper ibi conuerti nubes, et fortius quam in terra, uel aquam in glaciem, sicut in grandinem ibi solidari. Si autem est ei essentiale, tunc opposita insunt eidem essentialiter, scilicet calidum essentiale et frigidum essentiale, quod esse non potest. Si autem cum Seneca in libro de Naturalibus questionibus, aliquis dicere uelit aerem naturaliter frigidum esse, contra hoc est quidquid in secundo de Generatione determinatum est, quod elementa sunt eadem, quorum prime differentie sunt eaedem. Si ergo aer est frigidus et humidus per naturam, et aqua similiter, et aer et aqua erunt unum et idem elementum, quod absurdum est. Nos autem sine preiudicio praedictis respondentes dicemus, quod rarum et densum sunt primae qualitates materiales, sicut saepius est dictum. Est autem duplex rarum et densum, scilicet quod i est accidens compositi corporis ex materia et forma, et quod est causa uariationis materie ad formas diuersas in specie elementi: et primum quidem non facit euaporationem, et tale est in partibus aeris. Aliud autem, quod inducit aliam formam elementi in materia, uariat formam: per illud enim efficitur aqua sub forma aeris et ideo etiam sub loco et sub motu eius efficitur: et tale non potest esse in aere, sed primum: et hoc ideo, quia ignis non eleuat uaporem sed consumit ipsum: nec aer est humidum euaporabile, quia hoc est corporale, aut medium inter corporale et spirituale: sed potius humidum habet spirituale quod subtilius est omni uapore, et ideo non uaporat: et per hoc etiam patet quod falsum est quod pretendunt, quod humidum aeris sit subtile: quia subtilitas sua est ultra speciem uaporis. Herodotus autem cuius fuit ista positio, uidebat quod prima diuisio materie est per rarum et densum:ideo uidebat quod aliquod commune erat ante istud: et uolebat illud esse densius igne, et subtilius aere, non intelligens illud commune quod est ante rarum et densum, non esse corpus signatum in forma, sed potius esse materiam solam, que nec rara est nec densa, sed potentia ad utrumque. De dubitationibus autem ex dictis Senecae exortis, dico quod aer per naturam ubique est calidus, sed tamen in superiori regione est etiam per accidens calidus magis quam per naturam, et per accidens siccus. Inferior autem per naturam et per accidens calidus, per naturam et per accidens humidus. Accidens autem illud quod facit eum calidum per accidens inferius, est multiplex: quia reuerberatio radiorum ad corpora polita et solida, et terra exhalatio per calidum, et similiter exhalatio aque et euaporatio ignitorum locorum que sunt Thermae et Uulcani in terra coincidentes, et alia hu iusmodi. Et media regio per accidens est frigida, et per naturam calida: quia cum aer non immediate coniunctus sit primo mobili, non est ipse calidus naturaliter caliditate ustiua, sed potentia debili, quae facile immutatur superueniente frigido. Nubes autem siue sint ex terra, siue sint ex aqua, sunt frigidae per naturam: et frigidum licet retrahatur in inferiori regione, eo quod est ibi calor accidentalis, ut dictum est: cum tamen superiora petit ubi calor accidentalis non est: et calidum naturale debile est, nec impediri potest, nubes naturali proprietate redeunt ad frigus, sicut aqua bulliens calefacta posita in aere refrigescit per se: quod frigidum infrigidat locum, et circumstans calidum facit ipsum fortiter frigidum, ut supra dietum est. Hec est causa quare media regio semper est actu frigida. Quod autem ipsi dicunt, quod natura medii uerior est quam in extremo, dico quod hoc uerum est ubi per aequidistantiam medium accipitur a calido non impediente proprietates eius: sed hoc non fit hic: quia, sicut probatur in libro de crepusculis, uapores non longius tribus milliaribus uel paulo minus a terra eleuantur: et ideo medium hoc per abnegationem dicitur, et non per equidistantiam uel per participationem, Frigidum autem illud licet accidentale sit aeri, tamen statui aeris secundum medium hic acceptum conuenit per se ratione quae dicta est. Seneca autem loquitur de frigiditate accidentali, et non de illa, et potentialiter est in aere: quia illa naturalis est statui talis, in quantum talis, licet non naturalis sit aeri. Ex his patet solutio omnium dubiorum qua de Herodoti et Senecae disputationibus colliguntur. Redeamus ergo ad propositum. Dico ergo nunc, quod orbis est elementum unum, quod quidem non est ex elementis quatuor inferioribus, quae sunt ignis calidus leuis et siccus, nec aer calidus et humidus, nec aqua frigida et humida, neque terra frigida et sicca, sed per naturam est aliud ab eis. Sed, sicut diximus supra, corpus propinquum et immediatum est calidum ustiuum: quia, sicut supra diximus, omne mobile motu suo inducit calorem in corpore quod est sibi proximum, dummodo illud sit receptibile caloris: hoc enim est secundum naturam, et precipue quando corpus motum motu suo potest generare calorem et exustionem uel caliditatem: hoc autem fit ex duabus causis conuenientibus in eo quod mouetur: quarum una est motus uelocitas, et altera est propinquitas eius quod calescit ab eo, et utrumque est in motu orbis et corpore sibi propinquo. Orbis tamen secundum se, et similiter partes eius omnes nullo modo ex motu aliquo, uel alia de causa calefiunt, nec ustiua efficiuntur, sed calefaciunt corpus super quod mouentur motu circulari, et tamen non calefiunt ab eo, neque a suo motu proprio: quia ipse non recipiunt peregrinas uel alienas impressiones, eo quod non sunt in potentia ad formam aliquam, cum sint incorruptibilia et ingenerabilia tam secundum esse quam secundum essentiam. Corpus autem Solis plus aliis calefacit: quia maius est et uelocis motus, et est propinquum nobis, ideo plus generat caloris, et magis excitat calorem insuper eo quod mouetur: et quia stelle quedam aliae communitatem habent cum sole, et aliguando iuuant eum ad calefaciendum, ideo quod aduenit nobis tunc cum iuuatur a stellis, est plus caloris quam illud quod aduenit a stellis aliis. Sic ergo cum mouentur stellae et omnia corpora superiora, tunc id quod est in circuitu sub ipsis, mouetur a caliditate generata ab ipsis: deinde separatur caliditas illa ab eo in quo primo generata est, et fit in eo quod secundum est ab illo, deinceps in materia, et sic per media uenit ad nos: hoc est enim quod uoluimus determinare de causis et locis generationis impressionum que generantur in alto. Est autem nobis necessarium hic digressionem facere propter intelligentiam faciliorem physicorum, ad inquirendum quid sit causa caloris tam in superioribus partibus aeris et ignis, quam etiam in inferioribus: quia de hoc plerique diuersa et contraria scripscrunt. Queramus ergo utrum hoc sit uerum quod naturale esse diximus, scilicet quod ex motu fit calor in eo quod tangit id quod mouetur cum sit susceptibile caloris. Uidetur enim esse mirabile hoc naturale: quia nos uidemus, quod si aliquid semper et per se generatur ex aliquo, quod uniuocatio est in forma generantis et generati. Nos autem hoc non possumus dicere de motu et calore, quod sunt eiusdem forme, cum tamen semper ex motu fit calor, et dicat hoc Philosophus esse per se manifestum. Adhuc etiam nos uidemus quod omne per se generans aliud, semper est perfectum in esse, antequam ipsum generet aliud: motus autem est de numero imperfectissimorum, quia non est nisi dum fit, et omnis motus est permixtus potentiae et actus imperfectus naturalis: ergo uidetur quod motus non generet calorem. Adhuc autem nos uidemus quod non omnis motus generat calorem, sed localis solum: non ergo simpliciter motus generat calorem. Sed neque motus localis semper uidetur generare calorem, quia uidemus nos quod aqua fluens fortiter frigidior est quam aqua stans in loco uno immota. Uidemus etiam nos quod in generatione grauis ex leui, tanto res fortius descendit, quanto plus accipit de forma grauis: sed quanto plus habet de forma et natura grauis, tanto est frigidior: ergo quanto frigidior est, tanto uelocius descendit: sed si ex motu est calor, quanto uelocius descendit, tanto calidior efficitur: ergo a primo quanto plus accipit de natura frigidi, tanto calidior efficitur, quod absurdum est. Si autem nos consentimus his rationibus, erit contra sensum: quia nos uidemus in omni corpore excitari calorem ex motu, siue sit naturalis, siue sit uoluntarius, siue uiolentus: quod enim per se causa est rarefactionis et separationis partium, est causa caloris: sed quando corpus mouetur super aliud corpus, uel etiam aliud corpus distrahit et separat partes eius, et distrahuntur et separantur ab ipso partes eius etiam, si possunt suscipere separationem: ergo corpus suo motu excitat calorem in alio, et in seipso si caloris est susceptibile: propter hanc enim causam emicat ignis e confricatis, praecipue duris, et confricata calescunt et fumant, et plumbum in hastali ab arcu proiectum confricatum ad aerem liquescit. Et ideo, saluo meliori iudicio, uidetur mihi dicendum quod motus dupliciter √® est inductiuus caloris. Uno quidem modo dicto, quia confricando rarificat et distrahit partes mobilis, et eius in quo uel super quod est motus: et sic alterando materiam educit calorem, qui potentia fuit in ipsa, sicut omnis forma potentialiter est in materia. Alio autem modo specialiter motus uoluntarius, qui processiuus uocatur, et est animalium motus, per hoc excitat calorem: quia ad membra motus dirigit spiritus et sanguinem, uel illud quod est loco sanguinis, et cum his uenit calor naturalis et multiplicatur illic: quia spiritus calidi sunt et sanguis subiectum est caloris. Neque oportet propter hoc quod motus et calor sint eiusdem formae, quia ista est generatio per accidens et non per se: reducitur tamen ad generationem per se, et ex parte materiae: et tunc generatur calor ex materia disgregata quam distrahit motus: eo quod pretendit unam partem mobilis ex alia et confricando ad corpus per quod uel super quod mouetur. Sed tamen ad efficiens secundum formam et per se, non potest reduci hac generatio, cum sit per accidens et non per se. Ad hoc autem quod dicitur, quod motus est in fieri et imperfectus, uidetur esse dicendum quod non generat calorem ex hoc quod est motus, sed per accidens quod accidit ci, sicut iam dictum est, scilicet quod distrahit partes mobilis, et bene confitemur quod non omnis motus sic generat calorem: quia non omnis motus est simpliciter et tantum motus, sed solus motus localis. Alii enim motus sunt per similitudinem ipsius, nec sunt tantum motus, sed etiam mutationes quadam, que immutant in eis aliquid in subiecto. Quod autem aqua stans calidior est quam currens, causa est: quia diutius super unam et eamdem rem stantem figitur radius solis et calefacit ipsam: in aqua autem decurrente non potest figi: et ideo non potest eam tantum calefacere. Quod autem currens non calescit ex motu, Aristoteles innuit causam in Littera: quia oportet aggregari duo ad hoc quod motus generet calorem: quorum unum est uelocitas motus distrahens id quod mouetur et super quod mouetur, plus quam secundum naturam distractibile sit, et secundum quod sit motus magni corporis: talis autem uelocitas non est in aqua: quia cum aqua fluat ad terminum alienum, non habet uelocitatem nisi ex inclinatione ad illum: et ideo non separantur ei distrahuntur partes eius ultra quam secundum naturam sunt separabiles: et ideo ad calefaciendum non preparantur per motum. Quod autem obiicitur de generatione grauis ex leui, sophisticum est: quia non secundum idem, idem generat in eo frigidum, et etiam a generante per se habet frigidum. Et a generante per accidens habet calidum: et hoc non est inconueniens: et ideo quia cadentia ab alto calefiunt ex motu, rotundantur exterius: et si sint aquea, liquescentia inueniuntur exterius, sicut apparet in grandine cadente. Adhuc autem nos digressionem facientes, quaeremus utrum ex lumine uel ex motu superiorum calor circa locum habitationis generatur: qualiter enim stellae sint calidae uel frigide, in libro Coeli et Mundi dici debet. Sunt enim quidam qui negant ex lumine in inferioribus calorem generari, his utentes ratio nibus in assertione suae opinionis: dicunt enim quod id quod per se actiuum est in natura, debet habere generans essentiale: calor autem per se actiuus est in natura tota. Si ergo ipsum lumen generat calorem, oportet quod essentialiter generet ipsum: et sic calor et lumen essent eiusdem essentiae, quod est falsum. Amplius si lumen est causa caloris: ergo opposili caloris erit causa oppositum luminis, scilicet frigoris: sed lumen non habet oppositum: ergo a destructfone consequentis etiam lumen non fuit causa caloris. Adhuc addunt quod si lumen generat calorem, aut per se, aut per accidens generat ipsum. Per se non, quia oporteret quod eiusdem essentiae esset calori et uniuocum cum ipso. Si autem generat per accidens: ergo aliquando potest non generare: ergo non bene ponitur causa per se, quare aer inferior sit calidus semper. Adhuc autem addunt quod lumen non est qualitas: quia si esset qualitas, tunc esset passio uel passibilis qualitas: et tunc haberet aliud contrarium, etsi non in genere, tamen in specie: sicut color qui non habet contrarium in genere et in specie, tamen habet contrarium: quia albedo contraria est nigredini: sed oppositorum contrariorum contrariae sunt causae: cum ergo frigidum et calidum sint contraria, si calor causatur ab uno, frigus causabitur a contrario: sed lumen non habet contrarium quod causet frigus: ergo nec ipsum erit causa caloris. Nec potest dici quod ex reuerberatione radiorum siue luminis, ut dicunt, calor generetur, cum scilicet reflectuntur ad corpora solida et polita: quia si ipsum per se non est causa caloris, tunc nec multiplicatum generat ipsum. His phantasiis quidam deducti deuenerunt ad hoc, quod dicerent lumen non esse causam caloris: et uidetur Auerroes esse in isto errore super XI prime philosophiae, ubi inducit quod hoc uidetur dicere Aristoteles, scilicet quod motus orbis generat calorem in corpore immedia to sibi, et illud in alio, et sic deinceps usque ad nos: sol autem ideo plus prestat caloris, quia maior est et spissior aliis stellis et planetis: et ideo fortius commouet corpus quod est sub eo: et ad tantum procedit Auerroes, quod dicit totum orbem esse spissiorem in parte ubi sol est: et ideo fortiorem in inferioribus facere motum, et plus inducere caloris. Sed si est uerum quod dicit, tunc cessat tota philosophia Apollonii et Alchindi de speculis comburentibus: quia constat quod speculum illud non mouetur, nec sol super speculum plus mouetur quam super aliud corpus: ergo si luminis reflexio nullo modo est caloris causa, non plus incenditur ignis ad speculum, quam ad ipsum corpus, quod absurdum est et contra sensum. Adhuc secundum hoc, non debet calor augmentari ex hoc quod diametraliter sol respicit inferiora oblique, sed potius ex uicinitate uel longinquitate ipsius: cum ergo in hyeme secundum probationem geometricam propinquior sit nobis sol quam in estate, hyems debet esse magis calida quam cestas. Adhuc si ex motu tantum calefacit et non ex lumine, cum media aeris regio uicinior sit motui solis quam inferior, media debet esse calidior quam infima, quod est iterum absurdum. Adhuc in umbra et lumine aequaliter secundum hoc aequalis debet esse calor quando motus solis utrique equaliter est propinquus. Adhuc si motus solis sit causa caloris, et effectus nunquam se extendit ultra causalitatem cause, calor non debet esse in his quae sol motu suo non circumducit uel tangit: sed inferiora non circumducit uel tangit: ergo inferiora calefacere non debet. Propter igitur haec et his similia, absurdam reputamus illam positionem, quae dicit ex lumine calorem non generari, dicentes cum Auicenna, Appollonio magno philosopho, et cum Iacobo filio Alchindi, quod lumen caloris est generatiuum. Sol autem plus aliis stellis calefacit propter quatuor causas, quarum una est, quia cum omnis prima qualitas inferior reduciturin suam primam causam in superioribus, quae non alteratur, sed immobilis est secundum qualitatem illam, reducitur calidum et siccum in Solem et in Martem, sicut alibi dictum est: quia in Sole est cum temperamento, in Marte autem intemperate: unde Sol de natura sua calefacit, licet non sit calidus per essentiam. Secunda causa est quam dat Rabbi Moyses, quod sol de natura sua calidus est et siccus, et habet mouere spheram ignis: et ideo in emissione sui luminis calor etiam descendit igni admixtus: quia, sicut diximus supra, elementa alium motum et motorem habent in se considerata, et alium. secundum quod congregantur ad locum. mixtionis. Tertia causa est, quia maior est et spissioris substantie quam aliud corpus simplex: et dico spissum non spissitudine uniuoca cum elementorum inspissatione, sed potius aequiuoca: quia spissitudo sue substantiae non causatur ab aliqua qualitate elementali, sed potius a nobilitate continuitatis sue substantiae. Quarta autem sequitur causa ex ista, quod lumen habet magis clarum et purum et intensum quam aliquod aliud corpus: et hoc ostendit suum nomen: quia dicitur Sol quasi solus lucens: et ex illo est ipso effectiuus plurimi caloris, precipue in illis corporibus que per reflexionem lumen multiplicant: quia illa efficiuntur quamplurimum soli coniuneta ad unum punctum a quo accenditur ignis. Ad rationem ergo primam quam ponit aduersarius, dico quod etiam frigus ad unam primam causam reducitur in orbe, quia reducitur ad Saturnum: et non oportet quod Saturnus per essentiam sit frigidus, sicut non oportuit quod Sol esset calidus, et utrumque est causa caloris uel frigoris sicut mouens primum et faciens non factum: et hoc licet sit faciens per se et mouens, non tamen est essentiale effectum: quia per se faciens siue per se mouens dicitur dupliciter. Dicitur enim per se mouens siue per se faciens hoc quod est primum faciens, quia non per aliud facit: et hoc modo primus motor mouet: primus, dico, in omni motu. Dicitur etiam per se mouens et per se faciens hoc quod per propriam essentiam facit quam dat facto, et hoc est mouens et faciens motum et factum. Et huius distinetionis reddidimus rationem in primo de Generatione et Corruptione. Primo ergo istorum modorum Sol est per se faciens calorem, et Saturnus per se faciens frigus, et sic de aliis. Sicut autem ipse motor et factor est faciens, praeter hoc quod habeat contrarium, ut sit factor contrarii: ita forma prima motoris siue factoris est forma non habens contrarium: et haec est forma luminis, quia sol facit calorem, cum non habeat contrarium: quia est forma qua sol totam naturam mouet ad ese et ad generari, et ipsum est potius intentio solis quam forma: quae intentio a sole abstracta per seipsam cum ui solis generatur in transparentibus et in superficiebus corporum non transparentium: et est primum et proximum mouens corpora ad esse et generationem, ut iam dictum est. Et per hoc patet solutio ad omnia obiecta. Si enim lumen exiguum aliquando facit frigus et humorem, hoc non est in quantum est solis: sed potius cum alia stelle illuminentur a sole, lumen eis incorporatum trahitur ad aliam naturam: unde in Saturno generat frigus, et alibi humorem, sicut alibi diximus. Si autem queritur quid sit dico quod est intentio luminosi uel naturalis potentia eius quantum luminare mouet omne quod est in sphera actiuorum et passiuorum. De lumine tamen in libro de Anima magis dicemus. Hac autem de causis impressionum efficientibus et materialibus et locis dicta sufficiant. Cum iam ducturi simus de impressionibus in alto generatis, quaedam eorum generantur in altissimo ex corporibus coelestibus uel ex similibus illis. Quedam autem generantur in medio spatio aeris ex uapore humido et sicco, non habentia similitudinem superiorum corporum. De his ergo impressionibus quae in primo modo generantur, dicemus in residuo istius primi libri. De aliis autem in his libris qui erunt deinceps. Impressionum autem primo modo generatarum quedam sunt quarum efficiens causa et materia coelestis est. Quadam autem sunt cuius materia est terrestris, licet similitudinem in forma et lumine habeat cum coelestibus: et de his quaedam similitudinem expressam, ut cometes: quaedam minus expressam, sicut alii ignes. De primis autem est galaxia, et de secundis est stella quae dicitur cometes. In tertio autem loco sunt ignes perpendiculares, sicut titiones descendentes et ascendentes. Incipiamus ergo nunc considerationem facere do galaxia, que est idem quod uia lactea siue alba, quae Arabice dicitur maiaraterii, quod interpretatur alcha quod mouetur. Dicendum autem primo est de galaxia: quia ipsa est ex partibus orbis effectiue et materialiter, sicut infra patebit. Post haec autem considerationem faciemus de aliis superioribus impressionibus, et dicemus de eis exquisite per demonstrationem, sicut est consuetudo nostra, et omnis Philosophi magni in philosophia. Fuerunt autem quidam qui dixerunt, quod sol aliquando mouebatur in loco illo, et suo lumine et calore combussit orbem in loco illo: combustum enim praecipue si terrestre sit, album efficitur, sicut apparet in calce: et ideo sol sua combustione impressit in orbe hoc uestigiam quod uocatur galaxia. Dico autem quod iste sermo est erroneus: quia si ita esset ut dicunt, tunc similis causa similem relinqueret effectum. Sol autem mouetur per zodiacum secundum ordinem signorum sub linea que dicitur ecliptica, que est medium orbis sisnorum: ergo per totum orbem signorum dcberet apparere tale uesti gium ex combustione solis, quod non uidemus: quia galaxia non apparet secundum ordinem signorum in zodiaco, sed potius intersecat orbem signorum in duobus signis Geminorum et Sagittarii, et egreditur uersus utrumque polum. Adhuc autem, sicut probatum est in Coelo et Mundo, orbis in nulla sui parte recipit impressiones peregrinas, quae aliquid uariant in esse suo: combustio autem et albedo relicta ex ipsa, impressio peregrina est, quae non conuenit nisi corpori passibili et alterabili: ergo galaxia non est combustio relicta ex sole: est enim orbis per hoc quod est incorruptibilis et inalterabilis, semotus a natura quatuor elementorum, et ab agricultura inferiorum uegetabilium, et a generatura animalium: et ideo impressio corporis passibilis in eo fieri non potest. Fuit autem, ut puto, hec opinio Pythagore, qui dixit esse terram stellam et moueri, et coelum stare et comburi a sole. Illi autem qui imitabantur Anaxagoram et Democritum, dixerunt quod ga laxia est lumen mutuatum a sole quibusdam stellis: et hoc modo dicitur lumen illarum stellarum. Ponunt enim isti quod radius solis non incidit omnibus stellis, sed potius propter terrae interpositionem retrahitur a quibusdam: et ideo cum occidit in occasu, retrabitur a stellis que sunt in Oriente: et sic deinceps semper retrahitur ab his que sibi opponuntur, et non consequitur eas, sed incidit quibusdam stellis non a sole tantum distantibus: et ubi incidit, in circuitu lumen diffunditur, sicut quando radius solis uenit per fenestram, et incidit in terram, lumen a radio solis diffunditur in circuitu illius terrae cui incidit radius, ita quod efficitur luminosa: ita etiam circa stellas quibus incidit radius solis in circuitu coeli, diffunditur lumen radiorum, et illuminat partes orbis in circuitu illarum stellarum: et illud lumen uocatur galaxia, quod fit ex lumine appropinquante illis stellis. Hec autem positio uidetur ponere, quod terra sit maior sole secundum uulgi opinionem, quia aliter radicem non haberet: tunc enim umbra terre esset tendens in altum, et impediret quasdam stellas sibi oppositas a consecutione radii solaris, et quasdam non impediret. Dico autem iterum, quod istud stare non potest: quia si galaxia esset lumen diffusum in loco ubi determinantur radii solis ad aliquas stellas partium orbis minus distantes quam sit dimidius orbis, tunc cum recedit sol de loco ad locum, recedit etiam lumen diffusum a loco ad locum: ergo galaxia non staret, sed mutaretur de loco ad locum: et hoc non uidemus, cum ipsa sit semper super Sagittarium et circa partem Geminorum, et intersecet zodiacum. Adhuc autem signatio fit de falsitate sermonis illius, id quod probatur in scientia astronomica de mensura quantitatis Solis et Terra: quia probatum est, quod Sol est maior Terra: sicut et ali stelle etiam preetor Lunam et Mercurium, maiores sunt quam Terra. Sed cum ita sit, quod lu minare maius cum opponitur corpori minori opaco, radii luminares intersecant se post umbram opaci, et illuminant totum quidquid est post umbram: quia minus est opacum quantum luminosum tendit in acutum. Compertum est autem per rationes geometricas, quod umbra Terrae non porrigitur nisi usque ad spharam Mercurii, ita quod stella Mercurii est extra umbram terrae: ergo radius solis consequitur omnes stellas que sunt in sphera Mercurii et supra: non ergo retrahit a quibusdam, nec in loco ubi incidit, diffundit lumen quod sit galazia. Fuerunt autem alii qui dixerunt, quod galaxia est lumen quod redditur orbi stellato, reflexum in ipsum ab acre humido quod est sub ipso: et huius simile ponunt in speculo: quia sicut nos uidemus, quod facies illuminata imprimitur speculo opposito, et propter hoc quod speculum est tersum et politum, reflectitur in faciem aspicientis: ita et lumen stellarum orbis imprimitur aeri humido quod est sub ipso: et quia corpus humidum reflectere habet formas sibi impressas, ideo aer ille reddit lumen stellarum orbi stellato, sicut apparet cum radius incidit in uas cum aqua: tunc enim statim reflectitur ex opposito in parietem. Et eamdem dicunt esse causam stelle que dicitur cometes. Dico autem quod iste sermo istorum est error, quia nos uidemus quod omne lumen repercussum siue a speculo uel a superficie corporis humidi super quod incidit radius corporis luminosi, semper repercutitur ad oppositum situm corporis luminosi, a quo incidit radius, sicut apparet in radio incidente in uas aqua. Repercutitur enim ad oppositum radius solaris, et etiam lumen repercussum mouetur de loco ad locum ex duplici causa. Si enim corpus reflectens ipsum moueatur, tunc lumen repercussum mouetur incerto motu secundum motum superficiei speculi uel aquae quae repercutit lumen. Si autem superficies corporis reflectentis radium incidentem requiescat, tunc adhuc repercussum mouetur ad motum luminosi corporis a quo incidit radius, eo quod semper est ex opposito eius: ergo si galaxia tale lumen est, tunc ad motum aeris reflectentis debet moueri, et etiam ad motum stellarum quibus incidit lumen primo ut sit semper ex opposito ipsarum reflexionum ab aere: et hoc non uidemus, quia galaxiam uidemus in uno loco semper, etiamsi a centenis locis aspiciamus eam, siue uideamus eam in nocte, siue in die, quando contingit nos eam uidere, scilicet in mane et in uespere: quia ipsa nunquam recedit de loco suo. Ex premissis autem declaratum est, quod galaxia non est de motu stellarum mobilium que planeta dicuntur, que ibi combusserunt orbom, uel in quibus diffundit Sol lumen suum ubi retraxit hoc ab aliis stellis: et declaratum est etiam, quod non est lumen reflexum, sicut dixit ultima opinio. Dicamus nune quid est galaxia secundum ueritatem. Nihil aliud autem est galaxia, nisi multa stelle paruae quasi contigue in illo loco orbis, in quibus diffunditur lumen Solis: et ideo uidetur circulus albescens quasi fumus: ignis autem qui est iuxta orbem et de natura lucidi, non lucet: et ideo est perspicuus, et est inflammatus, hoc est, ustiuus: et ideo cum sit rarus perspicuus, non impedit uisus nostros a consecutione luminis illius: quia clare uenit per ignem, sicut etiam immutatio facta ab aliis stellis. Sunt etiam inter eas quedam magnae stellae intermixte que distincte uidentur: unde cum lumen illarum stellarum cum lumine in eis diffuso procedit ex illo loco orbis inflammato et ignito, sine obstaculo uidetur lumen oblongum. Dicitur autem orbis inflammatus et ignitus non essentialiter, sed ab effectu qui inflammat et ignit: ille etiam stelle fixe sunt in orbe, ita quod quedam tangunt alias et suscipiunt splendorem a Sole, et insuper lumen earum in se diffunditur, et ab una ad alteram diffusum continuatur: et hac est causa quod galaxia uidetur in loco uno orbis octaui non recedens ab eo, praecipue quia in eisdem imaginibus semper uidetur: uenit enim a parti bus Geminorum, et regyrat per principium Sagittarii in Geminos: unde licet mutet spatium sicut et cetera stelle fixae, non tamen mulat imagines. Lumen radiosa galaxie simile est stellis comatis in hoc, quia cum generantur in suis locis, lumen ignis separat et diuaricat lumen earum sicut fit de lumine galaxie: quia sicut lumen galaxiae diffusum lumen est in orbe ubi sunt stellae fixe spissae, ita lumen ignis in uapore ignito diuaricatur et oblongum efficitur: et hoc separat lumen solis abscondendo a uisibus nostris sicut abscondit galaxiam. Attende autem hic, quod sicut dicit Ptolemaeus in Aemagesti, circulus qui dicitur galaxia est duplex circulus: et est unus quasi inter alium: et ille qui est inter, continuus uidetur incipiens a pedibus Geminorum, et regyrans in Geminos per principium Sagittarii: et alter est supra illum, non ubique coniunctus ei, sed in aliquibus partibus coniunctus est, et in aliquibus disiunctus ab eo: et iterum ille exterior circulus non uidetur omnino continuus a puncto aliquo in punctum idem, sed in multis locis uidetur quasi intersectus. Et si quaeritur quae sit eius causa efficiens et quae materialis sicut subiectum dicendum quod causa eius efficiens in parte sunt stellae multae parue, qua sunt in illo loco orbis, et habent insertas magnas quasdam distinctas, et ille diffundunt lumen suum super spatium in illa parte orbis: et alia pars cause efficientis est, eam radius solis incidit stellis illis quasi contiguis. Causa autem materialis que est subiectum, est pars illa orbis que spissior est alia parte orbis, et ideo retinens et representans lumen solis et stellarum, et terminans uisum per eumdem modum quo stella retinent lumen et representant et uisum terminant. Et huius signum est quod compertum est probatione astronomica, quod circulus galaxiae mouetur motu stellarum fixarum: hoc autem in centum annis gradu uno. Cuius autem motus est motus stellarum fixarum, oportet quod sit de natura stellarum: et hac est sententia Ptolemaei et Auicenne et aliorum Philosophorum et etiam Aristotelis. Sunt autem quidam moderni parum ueritatis considerantes, qui dicunt galaxiam esse concursum duorum luminum, scilicet stellarum paruarum spissarum desuper, et ignis in sphera sua lucentis et proiicientis lumen sursum, et concursum duorum luminum in medio uel in supremo esse galaxiam, utentes ratione nulla, nisi quia Aristoteles uidetur dicere, quod ignis qui est sublimior, est inflammatus lucidus, et orbis est inflammatus lucidus: et ideo dicunt concurrere istas duas flammas ad constituendum galaxiam. Hoc autem esse non potest, quia etiamsi diceretur ignis in sua sphera habere lucem, constat quod illa multo minor est quam lux stellarum: minima autem lux obuians magne luci, offuscatur et absumitur, sicut apparet in candela obuiante lumini solis: ergo secum.non concurrit ad constituendum lumen aliquod maius. Adhuc autem, sicut dixit Alexander plurimique Philosophi, ignis in sua sphera non lucet: unde Algazel in Physica sua ubi loquitur de impressionibus, in alto ponens uerba Auicennae dicit: Ignis non est nisi una tunica ignita, nec habet lumen sicut nec aer, sed est subtilior eo. Si enim haberet lumen, prohiberet uideri stellas in nocte, et faceret lumen super terram sicut ignes accensi. Quod etiam uidetur ex hoc quod omne lucens tegit corpora qua sunt post se, siue sit lucens calescens coeleste, sicut stella: siue sit ignis, sicut flamma: ignis autem in sua sphaera non regit nobis coelestia corpora: ergo non lucet. Adhuc autem quia, sicut dicit Auicenna, non lucet aliud nisi spissum: unde aer propter sui raritatem licet in se habeat lumen, non tamen lucet ita quod illuminet et terminet uisum sicut facit lucens: ergo multo minus lucet et uisum terminat ignis in sua sphera, qui multo est rarior. Adhuc autem nos ratione deprehendimus lumen esse in aere ante oculos nostros: et tamen aer non lucet nobis propter sui raritatem: sicut fit cum sol occidit nuper ad quantitatem unius signi a nobis: tunc enim radii solis adhuc sunt in nostro hemispherio per quinque signa, et tamen non uidemus, nec tenebrae nostrae illuminantur, eo quod aer est tantum uia lucis et non continens ipsam et reflectens: cum ergo sit multo rarior ignis, nihil continebit lucis, nec reflectet. Adhuc autem orbes non in locis stellarum magis sunt de natura lucis quam ignis, et non continent lucem: ergo nec ignis. Adhuc in inferioribus nos uidemus ignem non lucere nisi in materia aliena, scilicet in carbone, uel in flamma que est fumus prius ardens, eo quod illa materia spissa est, et colligit diaphani partes multas: quia lucens nihil aliud est, ut dicit Auicenna, nisi partes transparentes spissa sibi coherentes et continue, sicut apparet in crystallo: unde etiam in illa parte flamme que tangit lycinium candele, eo quod calidior est et rarior, non inuenitur lux, et est transparens: illa uero pars flammae quae a lycinio remouetur, et spissatur frigido aere circumstante, ibi est lux: et illa tegit corpora que sunt post eam, et non est peruia transparens. Ex omnibus autem his constat, quod cum ignis in sua sphera rarissimus sit et tante raritatis quod non potest esse maior in materia clementali, propter quod dicitur ignis subtilissimum corporum specie ab Aristotele, quod ignis in sua sphara non lucet. Et signum huius ad sensum in astronomia acceptum est: si enim luceret, tunc dispargeret umbram terre, et impediret quod non ueniret ad orbem luna: cum ergo nulla sit causa eclipsis lunae, nisi quod luna transit per umbram terrae profundius uel altius, contingeret quod luna nunquana posset eclipsari, quod falsum est. Ergo ignis in sua sphera non lucet: et ideo dicit Alexander quod accidit igni lucere egredienti extra proprium locum, sicut etiam accidit aquae congelari. Quod autem Aristoteles dicit, non cogit: quia in eodem simile quid dicit de orbe, qui tamen non ignitur nec inflammatur nisi actiue: quia est igniens et inflammans. Unde cum dicit de igne, quod est lucidus inflammatus, debet intelligi quod est de natura lucidi et inflammati, licet secundum actum non luceat: quia omne quod est iransparens, est de natura lucidi: quia si contingat constare et inspissari partes eius, tunc lucent plus et minus secundum quod est magis de natura transparentis et minus: et ideo partes ignis constantes lucent, ut in carbone et carbunculo, et partes aeris et aque constantes lucent minus, sicut in cristallo et beryllo. Ex dicis patet quod uera est sententia posita supra de galaxia, et falsa est opinio que postea inducta est. Sunt autem adhuc quidam qui dicunt galaxiam non esse in orbe stellarum fixarum, nec in aliquo orbium sicut in subiecto, uiles afferentes ratiunculas. Dicunt enim quod corpus omnino uniuersaliter actiuum, non est in aliqua parte passibile: orbis autem est huiusmodi corpus: unde non est corpus passibile. Quod autem a nullo est passibile, a nullo est alicuius formae uel impressionis susceptibile: ergo non recipit lumen ab aliquo, quodest galaxia. Ad idem arguunt ex hoc quod est inalterabile corpus: ergo non alteratur lumine quod est galaxia: unde etiam determinatum est supra, quod non recipit impressiones peregrinas. Ex his et similibus dicunt, quod lumen istud est in igne ut in subiecto: cum enim aer habet mul tas impressiones, oportet quod ignis habeat aliquam: quia aliter esset imperfectum opus nature, ut dicunt. Sed qui talia dicunt, non satis attendunt quod luna quae de natura corporis coelestis est, continue alteratur lumine et tenebris. Adhuc autem si Aristoteles uerum dicit, omnis stella lumen recipit a sole: quod autem recipit lumen, alteratur lumine acepto: ergo omnes stellae susceptibiles sunt alterationis talis. Adhuc autem constat, quod nos uidemus omnes stellas superiores et inferiores: ergo necesse est quod aliud sit formas earum deferens usque ad nos, supponendo suppositum Aristotelis, scilicet quod uidemus intus suscipientes, et nihil extra mittentes: ergo necesse est quod forma stellarum superiorum imprimatur et recipiatur in orbibus inferioribus: et quia uoluuntur orbes inferiores, necesse est ut etiam haec forma corrumpatur in ipsis: quia non generatur in eis nisi quod ubi directae stellae superiorum opponuntur: ergo forma stelle superioris est in orbibus inferioribus sicut in fieri et corrumpi: ergo generatur in eis aliquid, et corrumpitur in eis aliquid: ergo alterantur. Et ad hoc dicimus quod lumen, sicut diximus, est intentio forme corporis luminosi in perspicuo secundum esse spiritualo generata: quia si intentiones uisibilium colorum actu lucidi abstrahuntur, oportet quod lumen sit abstractum ab esse materiali per seipsum: et ideo uere non alterat: et ideo non sequitur, si corpus aliquod susceptiuum est luminis, quod propter hoc sit passibile uel alterabile. Suscipit autem orbis lumen dupliciter, scilicet ut medium deferens, et ut uas lucis et luminis: et quia in profundo suscipit lumen, et primo quidem modo suscipit orbis lumen in parte in qua non lucet, secundo autem modo recipit lumen in stellis in loco galaxiae. Et per hoc patet solutio ad omnia qua isti obiiciunt: nec opus natura propter hoc imperfectum est: quia istud non est de perfectione ignis quod generentur impressiones in eo, nec est possibile quod formae generatae in eo remaneant, cum sit naturae consumptiuae et ustiuae, et conuertat in suam speciem omne quod appropinquauerit ei, praecipue in loco in quo uinci semper caliditas sua, sicut facit in sue sphera, ut supra dictum est. Loquamur autem nunc de cometis siue de stellis habentibus comas, et quale est esse earum quantum ad efficientem formam et differentias in speciebus et figuris carum. Dixerunt autem quidam physicorum qui fuerunt a natura deuii, et sicut dicit Seneca in libro de Naturalibus questionibus, Apollonius etiam fuit de illa sententia, quod stelle habentes comas sunt stelle multe aggregate in orbibus inferioribus, que sunt mobiles sicut planeta, et non sunt fix sicut stellae octauae spherae. Contingit autem omnem planetam omni planetae coniungi dupliciter, scilicet uere et non uere. Uere quidem quando unus eclipsat alium: et tune uidetur inferior et non superior. Non uere autem adhuc dupliciter, scilicet quod sint in eadem parte arcus Meridiei, licet se non contingant nec eclipsent: et hoc uocatur in eodem esse meridionali, sed non in eodem esse circulo altitudinis. Dicitur autem arcus Meridici arcus ille qui a polo septentrionali incipit, et directe uadit super Zenith capitis, aspiciens per equinoctialem, et regyrat per polum Meridionalem. Circulus autem altitudinis uocatur, qui uenit imaginabiliter de puncto Orientis per stellam que aspicitur, et regyrat per Occidentem: unde sepe contingit quod duo planeta iacent in eadem linea siue arcu Meridiei, non tamen iacent super eumdem arcumi circuli altitudinis: quia forte unus planetaram est magis uersus Aquilonem, et alter magis uersus Meridiem: et tunc dicuntur coniuncti quoad lineam Meridiei, sed non uere, eo quod non sunt in una linea eiusdem circuli altitudinis. Quandoque autem per motum suum ita proprie sunt in linea Meridiei, quod corpora eorum tangunt se in puncto: uel ita proprice se tangunt, quod per uisum non potest percipi utrum aliquid de arcu Meridiei sit inter corpus unius et corpus alterius: et tunc licet unus sit sub alio, tamen uisus accipit eos sicut unam stellam ex duabus uel tribus factam: et hoc isti dicebant esse cometen: et causa deceptionis fuit, quia hoc absque dubio cometa simile est: cum enim sic congre gantur due uel plures stelle planete, uidet aspiciens ad eas lumen oblongum et continuum sicut coma. Hc ergo est opinio dictorum physicorum in esse comete. Quidam autem Italicorum Philosophorum Pythagorici dixerunt, quod stella comata non est nisi una stella; et non multae simul congregatae, licet non intelligant per unam stellam unam tantum in numero, quae semper sit comata: quia successiue secundum istos multa comatae possunt esse: haec autem comata est de mobilibus, hoc est, de planetis unus, qui apparet aliquando comatus: quando enim oritur, est parua, quia paruum comprehendit de ea uisus cum accipit horizontem hemispherii habitabilis nostri propter spissitudinem uaporis: quia continue est iuxta terram inter nostrum uisum et stellam que oriri incipit: cum autem iam aliquantum spatium ascendit supra horizontem, subtiliatur uapor, et tunc uisus accipit stellam in uapore: et aliquando est uapor diuaricatus sicut longi pili, et in illo resplendet planeta: et illa diuaricatio uaporis uidebitur esse coma sua, et mutatur stella in colore suo secundum mutationem illius uaporis: quia in uapore puro uidebitur coma alba, et in humido apparet rubea: et si sit aquosum multum quod est inter nos et stellam, apparebit coma rutila uol uiridis: et si sint nubes terrestres, apparet coma nigra: sed haec est ergo causa, ut dicunt Pythagorici, quare aliquando stella comata apparet. Dixerunt autem alii quidam iuxta hunc sermonem de comete quoad materiam: quia dixerunt quod esset impressio in uapore bumido, licet differant ab istis quoad locum istius uaporis: et sunt imitatores Hippocratis Choi, qui Hippocras Chous fuit, et discipuli fuerunt Nichius et Paulus: isti enim dixerunt quod licet sit una de stellis erraticis quae comata uidetur, tamen coma non est de essentia eius. Sed potius quando una quinque stellarum erraticarum mouetur in diuersitate orbis sui, scilicet modo ascendendo ab Oriente, modo autem descendendo in Occidens signum, et modo habens latitudinem citra aequinoctialem ad Septentrionem, modo autem delata per oppositum in Meridiem ultra equinoctialem: tunc aliquando uisus noster uidet eam ac si haberet comam lucidam: quod ideo fit, quia humido aeri et puro qui est in regione superiori aeris, haec stella imprimit lumen suum sicut in speculo, et aer qui primo recipit lumen, reddit illud aeri humido continuo sibi, sicut speculum reddit formam quam recipit: et sie fit continua redditio ad aerem continuum, donec appareat lumen oblongum circa stellam, et haec uocatur coma stelle: aer autem humidus ab eis uocat√πr uapor humidus subtilis substantie et lucidus, quem dicunt ad superiora aeris trahi per uim solis, qui secundum physicos Aegyptios trahit humorem illum in nutrimentum sui et aliorum planctarum etiam ultra sphieram ignis. Stella autem ista secundum istos non uidetur in Septentrione, ubi omnis stella maio rem partem arcus sui habet super terram quam sub terra propter obliquitatem horizontis: et ideo sol in signis septentrionalem addit diem super noctem in quantitate: et ideo dicunt stellam istam morari tempore longiore super terram quam aliam. Hoc autem quidam aliter exponunt, scilicet quod uapor ille humidus qui ad nutrimentum attrahitur, diminutus manet stans circa stellam non consumptus: et ideo uidetur cum ipsa rotari diutius. Huiusmodi autem dicti sui dant rationem: quia in Occidente in loco ubi complementum est reuolutionis stellae super hemispherium, ibi est humor et abundat propter frigus et uapores: et ibi comata frequenter uidetur. Adhuc addunt quod tempore septentrionis ubi abundat humor propter frigus, et in tempore meridiei ubi abundat humor quem attrahunt planetae transeuntes super partes illas, saepius uidetur stella comata: et cum sit in aere stella ubi non est humor septentrionis, et meridiei, non uidetur habere comam. Sed hoc quamuis aliquando fiat in ultimo circulo uersus meridiem, sicut in circulo paruo quem deseribit motus poli radiacii uersus meridiem, ibi tamen non apparet nobis propter nimiam suam remotionem a uisibus nostris. Sed quando est ex parte septentrionis super nostram terram habitabilem, tunc coma eius apparet nobis: quia tunc uisus nostri capiunt cam captione sufficiente propter propinquitatem et directionem quam habet ad summitates capitum nostrorum. Hae ergo sunt opiniones quas inuenitur de comete posuisse Aristoteles. Sunt autem adhuc quaedam false opiniones quas Aristoteles non curauit ponere, quas ponemus nos hic ut simul destruantar. Dicit enim Ioannes Damascenus in libro secundo: {Constituuntur autem et multoties comete signa quidem significantia mortes Regum, que non sunt ex his que a principio generata sunt astra, sed diuina iussione secundum istud idem tempus constituuntur, et rursus dissoluuntur}. Seneca autem in libro Naturalium questionum, ita de comete secundum suam opinionem determinat dicens: {Cometen esse sidus inter opera nature concreatum, cuius licet natura ignoretur, tamen ipsum non esse ignem subitaneum sic probatur: quaecumque enim aer creat, breuia sunt, quomodo ergo cometes potestin aere diu permanere, cum ipse aer diu non permancat? nascuntur enim in fugaci atque mobili, fierique non potest ut ignis certus in corpore uago sedeat, et ita pertinaciter hereat}. Et postea subiungit ibidem: {Cometes habet suam sedem: et ideo non cito expellitur, sed emetitur spatium suum: nec extinguitur, sed excedit}. Sunt autem quidam modernorum doctorum, qui dicunt quod cometes est impressio alicuius quinque stellarum erraticarum: non enim in igne tantum, nec in aere tantum, sed potius in termino coniunctionis et ignis et aeris, ubi uidelicet conuexum aeris permiscetur cum concauo ignis: ibi enim sunt quedam linee aeris obscuri, et quaedam linea ignis, ut dicunt, luminosi: quibus in lumine addit demonstrationem lumen descendens ab uno quinque planetarum: et ideo uidetur sibi coma fieri ex lineis luminosis et obscuris sibi inuicem pormixtis. Habent autem isti rationes pro se quatuor, quas breuiter tangam, plus media quam rationes ponens. Dicunt enim isti inconueniens uideri si stelle fix sint causae alicuius impressionis, et planete nullius, cum planetas constet multo fortiores esse in mouendis inferioribus quam stellas fixas. Si sunt ergo causae impressionis alicuius, per inductionem probat quod non competit eis impressio nisi stellae comatae. Secunda autem est, quia cometes aut generatur predicto modo, aut ex uapore terrestri sicco. Si autem generatur ex uapore terrestri sicco, aut ille uapor est uniformis, aut non uniformis. Si est uniformis, aut simul eleuatur, aut successiue. Non simul: quia si simul eleuatur, ergo etiam simul inflammatur et illuminatur, ergo apparebit in forma rotunda, sicut assub, ut patebit inferius: et ita non uidebitur oblonga forma cometae. Si autem non simul eleuatur, tunc erit longus et inflammatus, stans erectus in aere: ergo uidetur sicut lancea uel ignis perpendicularis. Si autem non est uniformis, aut simul eleuatur, aut non simul. Si simul eleuatur, tunc prima pars subtilis eleuabitur et inflammabitur, et inferior propter sui grossitiem dilatabitur: et ita uidebitur perpendicularis subtus dilatata: et sic iterum non erit in figura cometa. Si autem non simul eleuatur, ergo pars subtilis eleuatur sine grossa: ergo etiam inflammatur sine ea: ergo grossa nunquam sequitur subtilem: ergo figura ignis illius nunquam erit oblonga propter grossam partem inflammatam et subtili coniunctam: et sic iterum figuram comete non habebit. Tertia ratio est, quia si sic de uapore terrestri inflammato, uidetur simile in loco contingere debere quod contingit in assub, scilicet quod descendit ut statim ascendat: et hoc non uidemus, quia sepe diu circumuoluitur: ergo non est de uapore terrestri inflamiato. Quarta ratio est, nullus uapor terrestris inflammatus qui simul ascendit ad aestum et descendit ad terram secundario, apparet oriri in acre: quia uel consumitur in eestu in quo uincit ignis, ut supradictum est: uel grauatur frigore et deprimitur in terra: cometes autem apparet multoties oriri in aere: ergo non est ex uapore terrestri inflammato in astu uel sub cestu. Iste ergo sunt opiniones de comete, quas non tangit Aristoteles. His omnibus falsitatibus exclusis, sicut infra ostendemus improbationes earum, dabimus sententiam ueram de comete, et confirmabimus ipsam auctoritate multorum physicorum, et etiam per rationes quas ipsi Philosophi pro se induceunt. Dico ergo, quod cometes nihil aliud est quam uapor terrestris grossus, cuius partes sibi multum coniacent, paulatim ascendens ab inferiori parte aestus ad superiorem partem eiusdem, ubi concauitatem ignis contingit, et ibi diffusus est et inflammatus: et ideo uidetur longus frequenter et diffusus. Dico autem uapor terrestris, ut habeatur materia uaporis. Et dico grossus, quia si esset subtilis, cito euaporaret et dissiparetur. Et dico cuius partes confiacent, quia est bene commixtus uiscosus hoc modo quo talis uapor non secundum actum humidus et uiscosus componi potest. Dicitur et paulatim ascendere, quia in uaporibus pluuialibus immixte sunt quaedam partes ignita terrestres, quae cum pluuia non omnes descendunt, et ille quae descendunt, iterum ad humorem pluuie solutae ut plurimum reascendunt, et ultra spatium medium frigida regionis aeris euadunt propter suum actum, et ibi stant et multiplicantur: et ex illo multiplicato quasi ex quodam thesauro paulatim propter calorem regionis, que dicitur astus, ascendunt: quia multam habent constantiam in pluribus: primo calore ignis diffunditur, et postea inflammatur: et sic in medio manet semper spissus ubi mutatur de thesauro suo qui est sub eo: et ideo est in flamma alba ualde et spissa. Id autem quod distat ab illo diffusum ad latera, tenue est, et habet flammam tenuem ad modum nubis albe: et haec uocatur coma: durat autem per totum tempus quo sicut ad ipsum euaporat suus thesaurus. Haec autem sententia Constantini Philosophi est, qui dicitur in Greco commentatus esse super librum Meteororum Aristotelis, ubi loquitur de comete. Quad autem ita sit, testantur illustres Philosophi Auicenna et Algazel. Dicit enim Auicenna sic: {Stella que dicitur caudata, fit ex fumo spisso ignito, qui quia cito conuertitur, aliquandiu circumuoluitur cum igne. } Algazel autem in su Physica dicit sic: {Si ignis preualuerit super fumum cleuatum, purgabit eum a caligine: et tunc fumus totus conuertitur in ignem: nec potest esse quin fiat ibi unum duorum: uel ignitur, uel fiet purus ignis, eo quod non est ibi frigiditas: sed si fuerit spissus, ignitur quidem: sed quia non est talis qui cito conuertatur, remanebit sic aliquandiu, et uidebitur stella caudata: que quia reuoluitur cum ceelo, eo quod partes ignis continu¬Æ sint cum concauitatibus ceeli, ideo reuoluitur propter consortium eius}. Ex his patet de comete quod diximus prius: et ideo dicit Algazel, quod materia uaporis grossi reuoluta cum coelo triplex ap paret. Aliquando enim est flamma, ut iam dicitum est. Aliquando autem grossa nigra, et tunc ignitur sicut carbo et ille uidetur cometes rubeus. Aliquando autem cum eo ignis extinguitur propter nimiam materie grossitiem, et remanet fumosum: et tunc apparet sicut carbo niger et extincius: et ideo est, quod foramina nigra in coelo uidentur, quoda uulgo uocatur coeli perforatio. Alphagranus autem in Astronomia sua etiam per hoc probat ignem in circuitu moueri ex hoc quod uapor incensus adheerens ei, subtus rotatur in circuitu, sic dicens: {Deriuatio motus circularis est a colo preter motus naturales: et hoc ideo, quia uidemus in elemento ignis motum circularem similem motui Coeli in eo quod apparet de similibus, preter motus naturales stellarum qui uidentur in quibusdam horis uaporum incensorum in acre in loco superiori in crepusculo uespertino, ita quod uidens credat quod sint stella: et uiderant eas motas cum motu stellarum et sequentes ipsas quousque abscondantur}. Ex hoe accipitur quod sunt similes stellis, et non stellae, et sunt in acre uapores igniti. Idem innuit Ptolemaus in Centiloquium suum, propositione tertia, ubi dicit,{quod iudicium tertium est a secundis stellis, super quod dicunt tres Commeniatores, scilicet Ilaly et Abraham et Bugaforus, quod secunde stelle sunt effectus stellarum in uapore ignito et eleuato, sicut in comete, et assub et huiusmodi}. Hoc etiam innuit Albumasar in libro de Coniunetionibus planetarum, ubi tangit qualitatem scientiae generationis indiuiduorum superiorum super accidentia inferioria: et dicit quod una pars significationis illius est super meteora superiora, sicut ignis, et assub, et habentes comas, et cum hoc ex una materia ponit generari ex fortitudine solius Martis sine omni alia stella. Patet ergo quod ista sententia quam diximus, est omnium meliorum Philosophorum. Ratio etiam huic sententiae suffragatur, quia constat quod flamma non est nisi fumus accensus: est autem cometes flamma quaedam, ut apparet in uisu: ergo fumus est accensus. Adhuc omnis alia impressio que est luminosa, distinctum per se habens lumen, est ex uapore incenso: ergo et ista. Praeterea si interrogemus a Doctoribus nostris modernis: ex quo cometes est lumen accensum ab aliquo quinque planetarum ad terminum iguis et aeris, cum semper super huiusmodi terminum, ubi mixtus est aer cum igne, moueantur planete, quare non semper apparent cometae? Itemque quare non apparent plures comete simul, cum plures planeta super talem aeris et ignis commixtionem oriantur simul? Adhuc autem quare diuersa forma uidetur in cometis? Quia ut dicit Seneca, quandoque circuitus est dirigens comam sursum, quandoque proiiciens eam deorsum, quandoque autem ad latera.  Uidetur quod non habeant quid rationabiliter ualeant respondere. Adhuc autem si ab aliqua quinque stellarum erraticarum semper nascitur cometes, tunc nunquam extra uiam planetarum uideri debet.  Uia autem planetarum est in zodiaco, uel parum ualde extra: ergo semper uidetur in zodiaco, uel prope: et tamen hoc falsum est, cum Aristoteles dicat, quod nos uidemus cometes in septentrione, et meridie, et in omni parte coeli. Ego autem cum multis aliis anno ab incarnatione Domini, MCCXL in Saxonia uidi cometem quasi iuxta polum septentrionalem, et proiecit radios suos inter Orientem et Meridiem, magis dirigendo eos ad Orientem: et constat quod ibi non fuit uia alicuius planete. Sed quia etiam aliae tres opiniones quas Aristoteles tangit, dicunt cometem a quinque planetis generari, ideo communiter ista opinio cum illis quoad hoc accipiet improbationem. Quod autem dictum Senecae sit error, patet: quia quod euanescit, non occidens, sed in hemispherio, illud corrumpitur non implens spatium motus per hemispherium: cometes autem ita euanescit coram uisibus hominum: ergo extinguitur, et recedit. Quod autem euanescat coram uisibus hominum, probatur a duobus experimentis, quae ipse Seneca in libro Questionum scripsit sic dicens: {Post mortem Demetrii Syrie regis, paulo ante bellum Achaicum, cometes effulsit non minor sole, primo igneus ac rubicundus clarumque lumen emittens: deinde paulatim magnitudo eius districta est, et claritas euanuit: nouissime autem totus intercidit}. Ex hoc ergo constat quod dictum est. Secundum idem ibidem seripsit sic dicens: {Attalo regnante in Grecia, cometes modicus apparuit: deinde effudit se el usque in aquinoctialem circulum uenit, ita ut illam plagam ceeli, cui lactea nomen est, inimmensum extentus equaret, et in instanti ibidem desiit}. Ioannis autem Damasceni opinio, quod Deus stellam nouam faciat, non est probabilis, quia non esset ratio quare faceret illam in diuersis figuris et coloribus: ui detur autem cometes in diuersis figuris et coloribus: ergo non est in operatione Dei tantum. Quod autem habeat diuersas figuras, patet ex uerbis Seneca sic dicentis: {Forma comete non est una: plures enim fuerunt cometarum, quibus in morem barbe fiamma dependet, et eorum qui undique uelut circa se comam spargunt, et corum quibus fusus quidem ignis est, sed in uerticem tendens: tamen omnes eiusdem natura sunt, cometeque dicuntur re cte. Quorum cum post longum tempus appareant formae, inter se eos comparare diflicile est. Illo ipso tempore, quo apparent, inter spectantes de habitu illorum non conuenit: sed prout cuique acrior est acies aut hebetior, ita dicit aut lucidiorem aut rubicundiorem uel obscuriorem esse}. Cum igitur hec uarietas forme sit propter aliquampreiacentem materiam ex qua operatur natura, constal cometen non tunc opere diuino tantum factum. Sic ergo constat de tribus opinionibus Senecae, Ioannis Damasceni, et Doctorum quorumdam nostri temporis, quod sunt false: et habitum est que sit uera, etc. Quod autem dixerunt Anaxagoras et Democritus et post eos Apollonius, quod cometes est stellae erraticae multae congregatae, quatuor rationibus improbat Seneca, quarum due primae sumuntur ab experimentis: quia si cometes ante bellum Achaicum apparuit in quantitate solis, nullae autem, licet aggregantur, aliarum stellarum nunquam habitum solis equabunt, constat quod cometes non est generaliter congregatio stellarum. Secunda est, quod cometes qui Attalo regnante in Gracia apparuit, se tantum diffudit ut illam plagam coeli, cui lactea nomen est, in immensum extensus equaret. Conuenire enim non possunt erratice ut tam longum coeli tractatum occupent continuo. Duae aliae sunt perrationem sumpie: una a loco erraticarum, quam ponit his uerbis: {Apollonius ait cometen non unum ex erraticis effici, sed multos er raticos cometas esse}. Sed hoc si esset, cometes intra signiferi terminos moueretur. Secunda ratio sumitur a natura et a proprietate stellarum, quam sic ponit: {Nunquam apparet stella per stellam, quia aliter una non cclipsaret aliam: per cometem nonnunquam quasi per nubem ulteriora cernuntur: ex quo apparet co metem non sidus esse, sed leuem et tumultuarium ignem}. Ad idem etiam dicit Seneca: {Certum cst cometas non in una parte cecli aspici, sed tam in ortu quam in occasu, frequentius tamen circa septentrionem}. His habitis, alias duas opiniones destruemus per rationes Aristotelis. Quia ergo iam diximus recitando sermones istorum de stellis cometis, nunc oportet ut quaeramus de sermonibus ipsorum an ueri sint, an falsi. Dico ergo quod saepe uidemus cometas extra orbem octauum, qui est stellarum fixarum: et ideo non potest esse quod cometes sit una uel plures de stellis fixis, quia tunc esset in cingulo primo, quod est sphera octaua, que cingit omnem spheram stellatam: quod falsum est, quia nos uidemus cometas extra illum orbem longe sub ipso. Si autem esset una stellarum mobilium erraticarum, tunc nunquam uideretur nisi in orbe stellarum erraticarum: quod falsum est, quia uidetur extra ipsum sub ipso, et extra circulum signorum. Si autem comate stelle essent ex aere humido, sicut dixerunt illi de opinione secunda: tune oporteret quod quando uenit stella ad medium coeli ubi uisus noster consequitur eam sine aere humido interposito, quod uideretur sine coma: et hoc iterum falsum est, quia cometes in tota reuolulutione coeli aliquando apparet, et quandoque per plures dies. Adhuc autem si coma causaretur ex aere humido, tunc oporteret quod omnis stella que per medium illum aerem humidum uidetur, esset cometes: ergo numerus cometarum esset secundum numerum omnium stellarum: et non esset in una earum, sed pluribus earum simul: et hoc falsum est, quia nos non inuenimus stellas habentes comas nisi quinque, non simul quidem, sed successiue, sicut infra dicemus. Hoc autem quod dicunt, quod cometes non inuenitur nisi in parte septentrionis, est falsum, quia multoties uidetur alibi quam in septentrione: uidentur enim cometa cum sole aliquando in ortu suo estiuo precedentes eum. Ortus autem astiuus solis est signum in quo sol oritur in aestate, sicut sunt septentrionalia signa, in quibus mouetur a principio Arietis usque ad principium Libre: quia large sumitur hic ortus aestiuus pro omni ortu in quo dies addit supra noctem: quia tunc sol directius respicit nos, et nostram habitationem calefacit: et similiter stellae comatae in se sunt in parte meridiei secundum diuersum tempus: et hoc maximo contingit in ciuitate Arim, quae est sub aequinoctiali in medio mundi, nonaginta gradus habens in polum arcticum, et nonaginta in polum antarceticum, et nonaginta in Orientem, et nonaginta in Occidentem terrae habitabilis. Locus enim qui est sub aequinoctiali, temperatior est omni loco huius mundi, sicut dicit Ptolemaus et Auicenna et alii quamplures Philosophi.  Uisse sunt etiam in parte Septentrionis in mane ascendentes ante solem in ortu hyemis: et hoc aliter non poterat esse, nisi cum sol oriebatur in hyeme in signis Meridionalibus: quia tunc cometes oriebatur in Aquilone in signis septentrionalibus. Totum ergo hoc quod dictum est, significat nobis, quod stellae comatae sunt praeter stellas tam fixas quam erraticas quas dixerunt, et ui derunt in estate et in hyeme in diuersis partibus coeli et mundi. Sic ergo declaratus est error sermonis ipsorum. Dico ergo quod stellae habentes comas, efficienter et secundum locum sua generationis sunt prope aerem inflammatum ex uicinitate ignis qui continet materiam remote et ipsum cometen. Aerem dico propinquum igni, qui in se continet calorem ignis: quia quando in ipso uapor siccus grossus inflammatur, tunc continuatio fit cum lumine flammae comete ab inferiori aere, ubi stat uapor eiusdem natura: et ita diffuso illo quod continuatur ei, fit oblongum: et hic est cometes, sicut patet ex praedictis. Hunc autem modum sententiae Aristotelis quidam aliter exponunt: sed non facio uim in expositione ipsorum, cum fere omnes Philosophi qui secuti sunt Aristotelem, conueniant in expositione nostra. Quaeret autem aliquis secundum istam expositionem sententiae Aristotelis, quare quinque dicantur esse tantum cometae? Si enim numerus non accipiatur ex parte planetarum, uidebitur quod non sit nisi differentia materialis: differentiae autem materiales infinite sunt: et sic non debent poni in quinario numero. Adhuc quod iste stellae dicuntur esse stellae secunde a Philosophis: ergo necesse est quod aliquae stellae sint prime quae sunt causae istarum: constat autem quod illae non sunt stelle fixae: uidetur ergo quod sunt planetae. Non autem duo sunt luminaria: uidetur quod sint quinque stellae erraticae: sed secundum hoc non debent esse nisi in zodiaco, uel ualde prope, cum supra habitum sit quod in omni parte coeli uidentur. Ad hoc autem sine preiudicio puto esse dicendum, quod in ueritate secundum Astronomicos qui iudicia ponunt in eis, non sumuntur quinque cometes penes quinque erraticas, sicut infra dicemus: sed quinque sumuntur ant penes quinque differentias uaporis materialis, aut penes quinque formas stellarum habentium comas. Differenti autem uaporum sunt, quod uapor omnis comete, licet sit in genere grossus sibi coherens, tamen secundum exigentiam materiae potest esse grossus aut subtilis aut medius per aeequidistantiam inter grossum et subtilem: in quocumque autem est medium per aequidistantiam, in eo est medium quod est uicinus extremo: et sic erunt tria media, scilicet aequidistans, et inter aequidistans et subtile, et inter aequidistans et grossum. Nec potest esse maior uaporis diuersitas in genere, et ideo cometa per numerum sunt quinque. Sunt etiam per figuram quinque: aut enim circumstat in rotundis in circuitu, aut propter leuitatem super cometem, aut dirigitur inferius, aut stat a latere: tunc constat ab utroque latere, aut ab altero: et sic sunt iterum quinque. Licet autem prima differentia sit materialis, cum ipsa causet differentiam formae: quia aliter figuratur uapor subtilis et aliter uapor grossus. Quod autem dicuntur secundae stellae, est ex hoc quod significant in diuersis locis fortitudinem planetarum, sicut iam dicemus: non tamen propter hoc numerantur penes planelas. Licet autem differentia uaporis penes grossum et sub tile sit differentia materialis, non tamen est pure materialis, sed polius ad formam ordinata: quia per calidum intrinsecum et extrinsecum induit talis materia talem formalitatem: et talis consideratio diuersitatis est consideratio, quae proprie conuenit physico. Nunc autem quaerendum esset si possemus comprehendere, quare dicitur cometes significare mortem magnatum, et bella futura hoc enim dicunt Philosophi auctores. Non uidetur ratio quare hoc sit, cum non magis eleuetur in terra ubi habitat pauper, quam ubi habitat diues, siue sit rex, siue sit alius. Adhuc autem constat quod cometes causam habet naturalem non dependentem ad aliquid aliud: uidetur ergo quod nullam habet relationem ad mortem alicuius siue ad bellum. Si enim dicatur se habere ad bellum siue ad mortem alicuius, aut se habet ut causa, aut ut effectus, aut ut signum: constat autem quod se non habet tantum ad aliquid sicul causa, quia nec efficiens, nec ut forma, nec ut finis, neque ut materia. Similiter autem probatur quod nec ut effectus, quia neutrum necessario sequitur alterum: effectus autem necessario sequitur causam. Nec etiam se habet ut signum, quia non habet conuenientiam: omne autem signum conuenientiam habet cum signato. Adhuc autem, ut quidam dicunt, differentia quinque cometarum sumitur penes quinque erraticas: cum non omnes erraticae habeant tam malos effectus, quia Iupiter signat fortunam, similiter  Uenus et Mercurius non signant infortunium, uidetur quod non generaliter signare debent mala signata. Attende ergo ab his similia, quod sicut dicit Albumasar in seplimo tractatu de Coniunctionibus planetarum, quod euentus ignium et assub et comete non sumitur ab aliquo planeta nisi in aere, praecipue quando fuerunt radii eius in signis terreis uel aereis, luna non impediente: quia illa commouet uaporem aqueum humidum, qui impedire posset huiusmodi ignes: et ideo etiam patet quod nihil est dictum, quod penes quinque planetas erraticae accipiantur: quia tales impressiones non sunt nisi de complexione Martis: et ideo sunt ab ipso sicut a mouente primo, nisi forte aliquando, sicut coniunctione Iouis et Martis: quia ex illa coniunctione scintillationes et coruscationes et ignes currentes per aerem etiam mouentur. Ad hoc autem quod obiicitur de terra pauperis et diuitis, dicendum quod utriusque signat destructionem secundum diuersitatem periodi de qua locuti sumus in fine secundi de Generatione: sed tamen circa mortem regis propter famas plus obseruatur, quia periodi eorum plus dignitatis habent planete, et ideo maiora significata referuntur ad eos. Ad hoc autem quod dicitur, quod habet causam naturalem ad mortem alterius non relatam, dicendum quod causa eius proxima non refertur ad mortem regum: sed tamen causa eius prima mouens signat fortitudinem Martis, qui signare habet mortem praecipue uiolentam: et tunc Mars dominatur super commotionem elementorum: ipse etiam dominatur in periodo, et indicat causam mortis secundum quod mouens primum potest dici causa, quae non est necessaria, sed potius inclinans ad hoc. Quod autem quaeritur, utrum sit signum uel causa, dicendum quod proprie est signum: quia, sicut dicit Aristoteles in libro de sommo et uigilia, talia sunt sicut consiliarius, cuius consilium melioribus inuentis mutari potest: ita demum Martis bella et mortem continentium et regentium turbas signat sicut inclinans primum ad hoc per iram et calorem et siccatem, ex quibus prouenit animositas: sed concitatio populorum ad inuicem, et ideo significatum comete prius est super Martem qui est causa belli et destructionis populorum: et ideo dicitur illa significare cometes, cum tamen eius significatio proxima non sit super illa, etc. Quia autem manifesta sunt que diximus de comete et galaxia, nobis ad perfectionem doctrinae eorum quae generantur in alto, ut perscrutemur causam propter quam uidetur in aere quandoque sicut ignis perpendicularis stans dilatatus in inferiori, sicut columna stans super basim quae ex utraque parte facit angulum rectum super basim: et propter quam causam aliquando uidetur ignis minor illo, sicut assub et lancea et stella uolans et huiusmodi. Dico ergo, sicut ante dictum est, quod quando sol inflammat terram per motum splendoris sui super eam, eleuantur calidi uapores de terra, qui sunt quatuor specierum: ascendit enim ex ea uapor calidus et siccus, quando non est in eo pars humiditatis uincentis super ipsum, licet sit in ipso humiditas continuans et constare faciens uaporem: quia nihil terrenum continuatur sine humido, ut diximus in secundo de Generatione et Corruptione. Ascendit etiam uapor frigidus et siccus, qui etiam est terrenae naturae. Et ascendit ex ea uapor calidus et humidus, in quo est humiditas aquea uincens. Et ascendit ex ea uapor frigidus et humidus, quando uincit in eo natura aquae omnino. Et isti uapores materia sunt omnium impressionum in alto generatarum, et calor solis est causa efficiens. Loca autem generationis ipsorum sunt ista: uapor enim calidus et siccus, nature terrestris, solutus a terra propter uehementiam caloris solis qui resoluitur super eam, ascendit uehementer propter hoc quod est calidus, et propter hoc quod est siccus, et ascendens adurit aerem.  Uapor autem calidus et humidus ascendit minus quam ille qui dictus est, scilicet uapor calidus et siccus, et facilius resoluitur: et ideo fit ex eo aer. Duo autem alii uapores, scilicet frigidus et siccus, et frigidus et humidus, ascendunt recte: et cum peruenerint ad locum ubi est frigus, ibi circumstante frigido coagulantur uel saltem inspissantur a congregato raro quod est in ipsis: eo quod est ibi frigiditas quae comprehendit ipsos cireumstando et comprimendo: et ideo unus conuertitur in pluuias, et alterin uentos: ideo ascendit cum uapore pluuia. Sed uapor calidus et siccus ascendit ad terminum ultimum quo potest incedere in acre, quando non est uapor frigidus impediens, et ascendit usque ad concauum ignis: quando autem peruenit illuc, tunc calescit calefactione uehementi, et inflammatur propter continuitatem suam ad ignem, et propinquitatem ad motum orbis. Iste ergo est locus generationis ignium de quibus dicturi sumus: et uapor calidus et siccus terrestris est materia eorum. Attende hoc, quod licet in tota natura ubi sunt generata particularia uel specialia qua perfectum esse habent in natura, et quorum forma est finis intentus a natura particulari, eo quod in ipsis saluatur esse diuinum quantum fieri potest per successionem generatorum, sit generans proprium sub comuni sicut patet: quia licet sol sit generans in omnibus illis, tamen inferius etiam homo et asinus et huiusmod√¨ sunt generantia: quoniam si gencrans commune quod est unus coelestis circulus sufficeret, tunc non oporteret conferre uirtutem generatiuam proprio generanti, quod est generans uniuocum et proprium et particulare: sic generationes omnes particulares et particularium sunt. Licet ergo sic sit in omnibus completis, tamen in uaporum et impressionum generatione non est nisi generans commune, quod est calor solis, et calor coelestium, siue ex splendore stellarum, siue per motus or bis excitatus: et hoc ideo est, quod forma impressionum non est permanens in natura: et ideo sunt potius dispositiones elementorum quibus mouentur ad mixturam, que ad generationes mineralium et animalium et plantarum ordinantur, et non indigent generante nisi disponente, quod est generans commune, cuius est actus calefacere: calor autem mouet disponens ad generationem. Huius autem signum est, quod forma impressionum non sunt permanentes, nec figure alicuius earum etiam in tempus modicum manent: et ideo dixit Aristoteles quod glacies et aqua non differunt nisi per accidens. Haec ergo est causa, quod licet sint diuerse impressiones, non tamen determinatur in eis diuersitas generantium, sed in omnibus generatis iterum unus actus diuersimode suscipitur a materia impressionum generatarum, etc. Scias etiam quod licet aqua leuior sit quam terra, et humidum aquae magis sit rarefactibile quam substantia terrestris sit, quia humidum aqua magis est alimentum praestans calori, et ideo uideatur his tribus de causis altius debere ascendere: tamen oppositum contingit in uapore sicco calido, qui altius ascendit quam uapor calidus et humidus quatuor de causis, uel una de causa quatuor particularibus congregata: quarum prima est, quia licet siccum terrestre sit grossum male subtiliabile, tamen propter sui grossitiem et spissitudinem recipit calorem quasi in cumulo, quia calor in spisso terrestri postquam intrauerit, magis cu mulatur quam in tenui subtili: quia partes iuxta se plus habet: et ideo constat magis caliditas uaporis terrestris et simul est quam uaporis aquei. Secunda causa est, quod terrestre siccum magis retentiuum est caloris quam humidum aqueum: unde Seneca dicit Democriti rationem, quod omne corpus quo solidius est, co fidelius seruat calorem acceptum: licet enim humidum aqueum facile suscipiat calorem, parum tamen tenet eum, et ideo de facili exhalat: sed siccum terrestre male quidem suscipit, sed cum recipit, recipit fortiter: et ideo eleuatis utrisque uaporibus, aqueus facile calidum perdit, et ideo cessat ascendere: sed terrestris fortissime tenet, et frequenter penetrat ultra locum frigidum acris. Tertia causa est propter symbolum quod siccum terrestre habet ad inflammationem ignis quam non habet humidum aqueum: et ideo calor inflammans magis conseruatur in terrestri quam in aqueo: et licet humor aque sit alimentum quoddam caloris, et ita debeat plus attrahi calore, tamen illo humore non omnino destituitur uapor terrestris: quia humidum illud habet ad sui continuationem: et sic uapor terrestris a calido trabitur a symbolo naturali et ultimo accidentali, sed humidum aqueum ex altero tantum. Quarta uero causa est, quia humidum aqueum ideo quia facile est dilatabile et rarefactibile a modico calido, cito conuertitur in aerem, quia facilis est generatio aeris ab aqua, et e conuerso: sed siccum terres tre magis se continet, et ideo expirat, et per frigidam eleuationem quam non potest expirare humidum aqueum, quia transit in aerem. Haec ergo est causa quare uapor siccus calidus plus quam aliquis uapor solus ascendit: et ideo solus est materia ignium generatorum in alto. Dicit tamen Seneca, quod collisio et confractio acris sola facit mutare ignes in aere, quod non potest esse uerum: quia licet igniri possint partes aeris, non tamen micant: quia non fulget nisi spissum: unde etiam uapor ex quo fit corus catio, non fulget nisi congregentur partes eius ex fuga a nube aquosa. Redeamus ergo ad propositum, formas ignium in alto generatorum determinantes. Perscrutantes uero de figuris ignium in alto generalorum, tangemus primo figuras eorum et distinctionem: secundo autem dabimus causam generationis uniuscuiusque figura. Dico ergo quod si uapori sicco iuxta spheram ignis in regione aeris, que estus dicitur, inflammato est longitudo et latitudo apparens in substantia sua cum aliqua inferius dilatatione, tunc apparet et uidetur sicut columna super basim perpendiculariter erecta stans et ardens in aere. Si autem est uapor subtilis et minutus ubique, tunc non deprehenditur sua longitudo, et tunc stat ardens sicut lancea, et Zancea etiam uulgariter appellatur. Si autem est uapor non prolongatus, sed magis dilatatus, non lamen magne quantitatis, tunc stat ardens sicut candela: quia licet forte uapor sit quadratus pentagonus, tunc apparet rotundus propter longinquitatem sui a uisibus nostris. Si autem est uapor consertus ualde non multum longus, tunc stat ardens sicut candele due, quarum una est flamma super flammam alterius, que figura ignis Arabice uocatur Assub, quod quidam dicunt interpretari titionem: quia figura exprimitur titionis cum longo carbone. Sed in Albumasar, ubi loquimur de figuris ignium, in octauo de Coniunctionibus planetarum, una translatio habet Assub, et altera habet ignis albus: et ideo ignis albus uidetur interpretari: et isti omnes ignes qui in alto generari uidentur. De his autem qui sub aestu in frigida regione aeris generantur, infra loquemur in capitulo speciali. Causa autem diuersitatis istorum ignium est secundum diuersitatem materiae uaporis qui ignitur: ex diuersitate enim generantis esse non potest, quia generans est unum et idem: nec ex diuersitate loci uel circumstantiis, quia ille est unus et idem, scilicet regio aeris, quae aestus uocatur, ubi est uicinitas ignis et motus orbis. Dico ergo quod si materia uaporis est inequaliter grossa et subtilis, simul tamen eleuata, quod tunc necessario subtile precedit, et eiiciuntur grossa inferius sibi adherentia et aliquantulum dilatata: et ideo figuram exprimit columne ad perpendiculum super basim erectae: et uocatur ignis perpendicularis a Philosophis, a uulgo autem uocatur columna. Si autem est uapor aequaliter subtilis et simul eleuatus, sed non aequaliter, tunc magis calidus erigitur, et stat ardens sicut lancea erecta, et ideo etiam laneca uocatur. Si autem aequaliter subtilis et aequaliter simul eleuatus, tunc pars ascendit non post partem, sed ascendit pars iuxta partem: et tunc in aere natans flammatur, et hac uocatur candela siue stella stans. Si autem est aequaliter subtilis et sequaliter eleuatus, et fiat ei modica additio subtus ab aliquo fumo ab inferius eam sequente non continue, sed parum, tunc erit sicut candela ex candela inflammata: et haec uocatur Arabice Assub, uulgariter autem titio uel candela duplex. Redeamus ergo ad propositum determinantes ignes sub istis generatos in aere. Fit autem ignis aliquando ex uapore magis grosso in genere quam sit ille cuius differentiae positae sunt: et est uapor calidus siccus grossus terrestris, cui obuiat frigiditas aeris ex aliqua nube quae est in regione aeris frigida: et ideo expellitur caliditas uaporis terrestris a circumstante frigiditate: et cum mouentur, et partes eius ignita inflammantur, expellitur uapor calidus a frigido, eo quod contrarium mutari in suum contrarium per alterationem fugit ipsum deorsum: et ideo uidetur tunc ignis descendens ex duabus causis, scilicet quod expellitur a contrario quod penetrando non potest euolare sursum: et cliam ideo per compressionem partium redit ad naturam grauis, licet illud sit ignitum ex calido commoto per suum contrarium: et hac uocatur Assub descendens: uerum huiusmodi Assub, quia est magis grossum terrestre, habet calorem siue ignem turbidum, et procedit ex aere frigido sicut manat ignis qui exsufflatur ex canna in qua est stupa ardens et exsufllata: hoc autem ideo est, quia nubes expellit hunc ignem, et non est apprehendens ipsum in uentre suo, sed tantum ambiens non plene quoad loci uicinitatem, et est super ipsum: et ideo ex tali aere uidetur manare. Si autem aliquis dixerit quod tam Assub ascendens superius ad ignem, quam iste Assub qui descendit inferius, est sicut candela posita super aliam candelam, ita quod inferior sit inflammata ex superiori: et ideo uidetur ignis esse aliquantulum longus: dico quod in rei ueritate talem habet similitudinem propter quam diximus: Assub enim ex partibus uaporis inflammati in supremo aeris, et fit Assub inferius sicut ignis retentus frigida nube obuiante, non tamen claudente ipsum: ideo post modicum apparet ignis ille a nube tali ex iens et expul sus. Fortasse autem accidit aliquando, quod hic ignis sic expulsus descendit in terram retinens flammam, et uidetur ita descendere de nocte, et de die quando serenum est: quia quando non est serenum, tunc sunt multa et spisse nubes non solum obuiantes uapori ignito, sed etiam intra se claudentes uapores ignitos eleuatos, et illi non egrediuntur ab eis nisi cum coruscatione et tonitruo Assub: aut qui sic descendit in terram non ex uapore qui in supremo aeris sit inflammatus, quia ibi nihil est expellens ipsum: sed potius ille sumptus per flammam euolat in regione ignis: sed iste descendens ex uapore sicco calido, talis caliditas repulsa est a frigore ad quod alterari non potuit nec penetrare per ipsum: et in illa commotione ignitur et inflammatur: et ideo fluens ex illo ignis repellitur ad inferiora, nec tantus est qui expulsiorie fortissime percutiat aerem: et ideo micat descondens sine sono tonitrui. Descendit autem hic ignis quamuis de natura ignis sit ascendere superius, quia oportet quod sequatur suam naturam quando id quod impellit ipsum inferius, frigus uidelicet aeris uel tenuissime nubis alicuius prohibet ipsum ab ascensu propter contrarietatem quam habet ad ipsum a suo frigore. Assub ergo ascendens fit ex uapore inflammato in alto non ex commotione uaporis, sed potius ex sphera ignis et uicinitate motus orbis: et non fit ex caliditate commotione excitata et a frigore expulsa. Similiter Assub ascendens currit secundum cursum naturalem ignis: uerum Assub descendens non currit cursu naturali: et etiam quando descendit deorsum, aliquando non directe perpendiculariter descendit, sed mouetur ad latus dextrum uel sinistrum, uel ante uel retro, et non habet inclinationem illam, nisi quia expellitur a frigore in alia parte obuiante uel supposito sibi: quia quando frigus est supra a dextris, tunc mouetur deorsum ad sinistrum, et e conuerso: et sic de aliis motibus eius est intelligendum. Assub autem ascendens mouetur directe in ignem, quia non habet contrarium obuians in regione eius. Ista autem omnia quae dicta sunt, oculis uidentur accidere sub orbe lunae, quia uelocissimus motus estinter orbes planetarum: quia in uno mense complet cursum: et hoc apparet propter propinquitatem corum ad nos. Intelligendum est hic, quod in uaporibus istis inflammatis et usque ad aestum eleuatis, inflammans et eleuans sunt idem: et inflammatio in eis causa est eleuationis: quia calor in eis incipit ignire partes statim quando incipit eleuare. Nec ta men statim fulgent isti uapores duabus de causis. Quarum una est, quia non adhuc sufficienter sunt igniti: sed apparet et quod iuuentur ab extrinseco inflammationes eorum, et hoc dupliciter. In illis enim qui ascendunt ultra aestum, ab ignis uicinitate inflammantur, interiori calido adiuto per calorem ignis et calorem motus orbis: illi autem quiremanent circa locum frigidum aeris, dum exagitantur a frigore nubis uel loci, commouentur, et commotio ignis eos inflammat: nec tamen tonitruum faciunt, quia nubes, ut quibusdam apparet, non scindunt: nec tantae quantitatis sunt, quod aerem percutiant multum. Licet autem supra dictum sit, quod in aestu nubes et uapor non permanent, tamen uerum est quod ibi apparet uapor, licet parum, quia calore ignis consumitur statim: et erit ex eo ignis: et hoc fit de inflammatione et eleuatione uaporum istorum qui in alto inflammantur. Eodem modo est intelligendum, quod in uaporibus istis necesse est aliud esse figurans, cum appareant in figuris supra dietis. Attendendum ergo, quod calor est in eis eleuans, et frigus figurans, et figuram continens, non frigus loci quod continet quod nullum est iuxta spheram ignis, sed frigus essentiale. Cum enim sit uapor terrestris continuus, necesse est quod aliquid habeat in quantum terreus continuus: et haac est frigiditas cum siccitate essentialibus quae figuram continent: nihil enim inconueniens est in eodem esse sicut calidum igneum accidentale, et frigidum continens essentiale, sicut apparet in ferro ignito et aqua bulliente. Licet ergo calor continue eleuet et rarificet: et quanto magis rarificat, tanto magis figuram corrumpit: tamen nisi omnino tollat humidum quod continuat uaporem, et nisi omnino terrestrem naturam destruat, oportet quod aliquam habeat figuram: unde etiam continue uapor ascendens nouas acquirit figuras: quapropter tam eleuans continue rarificalur, et per se uadit de parte quam tamen tenet essentiale frigidum quantum potest, donec tandem extrinsecum calidum adiutum per intrinsecum omnia uincat: et tunc ex uapore generatur ignis: et haec est causa quod habent uapores figuras in aestu, non tamen diu permanentes. Quidam autem dixerunt, quod contineret eas frigiditas, nec ad locum restus ascendere uapores eleuatos in die, nisi ante crepusculum eleuentur. Sed scimus quod hoc falsum est, quia Aristoteles dicit quod uidemus eos de die ac de nocte, et de die quando serenum est coelum. Sed de Assub descendente sciendum quod multas recipit accidentales figuras ab expellente et obuiante, quod cogit ipsum non perpendiculariter descendere: et ideo Seneca nominat globos, trabes, faces ardentes, et uolantia sidera: quoniam materia simul conglutinata est, nec separatur, ei a commotione ignitur et inflammatur: tunc apparet quasi globus quem ignis sursum trahit, et pondus in asse conglutinata deorsum: et ideo ascendit et descendit: et ideo dicunt quidam, quod uiderunt eoram se uenientes ignes qui nostris temporibus bis apparuerunt. Quando autem materia est inaequaliter subtilis et simul eleuata, anterior pars quae prius frigido tangitur, expellitur, quam sequitur alia grossior: et ideo apparet in modum trabis: trabs autem ista cum expellitur si obuiat ei frigus, incuruatur, et apparet ad modum draconis flexuosi: et hoc est quidem quod quidam dicunt se uidisse dracones uolantes per aerem, qui ignem uomerent. Si autem est materia inaequaliter eleuata et inaequaliter inflammationi preparata, tunc prior pars inflammatur, et posterior tantum ex flamma candescit: et ideo uocantur faces. Materia autem diuaricata et arida ualde et male continua dispergitur ab expellente sicut scintilla, et uocatur ardor. Sed quando materia est pauca arida bene continua et sequaliter inflammata et expulsa, tunc uocatur si dus uolans. Admirabilem autem impressionem seribit Alexander ad Aristotelem in epistola de mirabilibus Indie, dicens: {Quemadmodum niuis nubes ignite de aere cadebant, quas ipse militibus calcare precepit }: et hoc fuit ideo, quia sub Cancro est terra ubi calor solis uaporem aqueum exurit, et grossum terrestrem eleuat, et statim exurit antequam ad astum eleuetur, et tunc a frigido loci expellitur, et cadit ad modum niuis Nunc autem hi ignes qui sunt descendentes aliquando magne quantitatis ualde, quos Seneca in libro primo Naturalium suarum tribus uocal nominibus, scilicet coronas, pithias, et chasmata. Corona autem est, cum uelut corona cingente introrsus ignes, coeli recessus est similis effossae in orbem speluncae. Hoc est dictu, quando uidetur apertura quadam in aere sicut specus plena igne. Pithie autem sunt, cum magnitudo uasti rotundique ignis dolio similis, uel fertur, uel uno loco flagrat: sed cum fertur, est sub loco frigoris: cum autem in uno loco flagrat, tunc est in regione aestus. Chasmata uero sunt, cum aliquando spatium coeli discedit, et flammam uelut dehiscens in abdito ostentat: et est hoc quando multus inflammatus uapor subtilis rarus est in nube aquosa tenui ualde: tunc enim non multum exagitatur a nube aquosa, sed sine sono uidetur aliqua pars mundi ignem uomitare: et in secundo modo aliquando quando longe est lamma uaporis, ita quod non uidetur, sed lumen eius resullat tantum, tunc uidetur incendium alicuius ciuitatis: unde sub Tiberio Cesare cohortes in auxilium Hostiensis colonie exiuerunt tanquam conflagrantis, cum coeli ardor fuisset per magnam partem noctis. Significationes omnium istorum sunt secundum Martis effectum, et praecipue quando fiunt in anno quando Mars et Iupiter sunt coniuncti: tunc enim in aere signant huiusmodi tempestatem, et in hominibus iras et pestilentias ex aereo ueneno: quia scintillationes huiusmodi sapius discurrentes per aerea cum sint uapor frigidus et siccus combustus, corrumpunt acrem, et faciunt uenenosum, praecipue apostemata generando et uariolas et huiusmodi. In aere autem et quando huc illucque feruntur, significant tempestatem propter conflictum uentorum qui ignes iam in diuersa loca proiiciunt: et hoc probatur ab experimento nautarum qui tunc ualde timent. Cum autem ignes quieti insident malo uel naui, significatur tranquillitas ex cessatione uentorum: et tune Antiqui sacrificabant Castori et Polluci, duobus scilicet Geminis coeli, eo quod eorum tranquillitatem putabant sibi dari fore: quia signum aereum est. Cum sol est in ipso, maior est serenitas que consueuit esse in coelo: quia sol uoluitur in Geminis cum accedit ad solstitium aestiuale, quando maxime est serenitas.  Uapor autem iste insidens terrae aut est uehementis ignis, ita quod materia multa adhaerens, aut tenuis et pauca. Et siquidem primo modo fuerit, interficit aliquando: aliquando autem uulnerat exurendo multum uel parum secundum fortitudinem ignis sui. Si autem secundo modo est, debilem habet ignem, qui parum alterat ea super quae cadit non uulnerando: quia statim extinguitur.  Uult tamen Albumasar, quod etiam ista aliquando mortem regis et principum significant propter dominium Martis, praecipue quando fiunt in forma non consueta et saepius solito: unde Seneca dicit, quod circa excessum diui Augusti uidit speciem pile ligneae que in ipso cursu suo dissoluta est, et circa mortem Socratis, et circa mortem Germanici simile uisum est prodigium. Habitis impressionibus inflammatis, restat dicere de coloribus per noctem in sublimi aeris apparentibus: illi enim cum a calore solis non uniuersaliter causentur, duas materiales causas habent et duas efficientes. Causa efficiens una est aliquando frigus noctis et tenebre quasi causa efficiens per luminis subiectionem, et causa materialis est solus aer inspissatus et ad humiditatem quamdam conuersus, In aliis autem causa efficiens est sol uaporem tenuem eleuans, et frigus noctis uaporante frigiditate aliquantulum spissans, et opacitate quasi denigrans partium priuationem. Quod autem aer nocte spissetur, et interdum, hoc est, in die attenuetur et clarificetur, probat Messalach experimento uasis uitrei in aquam uersi, quod plenum aqua, os habet subtus: et ita ponitur in alio uase, sicut in pelui quae etiam habet aquam: illud enim de nocte stat plenum, et quiescit de die, et emittit ampullas, et forte conuertitur si ad solem ponatur propter aquae subtiliationem, et est aer facilius spissabilis et rarefactibilis quam aqua: conlingit ergo hoc uelocius in aere quam in aqua. Dico ergo quod quandoque uidentur per noctem, quando nox clara est libera a nubibus obscuris, et illustrata lumine lune et stellarum, rubedo et colores alii diuersi, qui causantur ex calore aeris secundum diuersitatem suae mutationis: propterea quod inspissantur partes aeris et aggregantur propter frigus noctis: et cum super spissum illum aerem resplendei aliquid luminis lunae uel stellarum, lucet illud in eo mixtum humori aeris inspissato: et quia penetrat in profundo eius aer superior, reddit illud aeri inferiori sicut resplendet lumen ex aqua repercussum super parietem, hoc est, diuaricato radio et lumine propter humorem aeris: quia non est omnino simile radio repercusso ab aqua: quia ille ad aequalem angulum cum radio incidente in aquam repercutit ad parietem oppositum: sed hic fit tantum diuaricatio luminis, et non ad oppositum repercussio: quia uidemus magis profundari in aere spisso quam in aqua: et ideo ingerit diuaricatio in profundum aeris humidi: et tunc necessario in aere illo colores diuersi apparent secundum omnem diuersitatem susceptionis huius luminis. Sed tamen plures colores in aere apparentes sunt colores purpurei: color enim ignis et generaliter lucis lunae et stellarum uergunt ad albedinem: tenebrositas autem noctis obscurat spissum aerem: et spissitudo illa inclinatur ad humorem: lucens autem immixtum humori tenui obscuro, purpureum reddit colorem. Quando autem est ex solo aere spisso, ut dictum est, tunc consueuit ille color esse longus in aere, sicut rubeum diffusum super colorem obscuri saphiri, et uocatur a uulgo combustio aeris, quod tempore magni estus accidere solet, eo quod tunc aer per naturam rarefactus fuit, et ideo undique penetrabilis et facile passibilis est frigore superuenientis noctis: quia frigus subito intrat rarefactum aerem et constare facit partes eius. Ex eadem autem causa est, quod stelle per huiusmodi acrem aliquando uidentur rubea si nimis spissus est aer: uel niuosae de claro rubeo niueo soli opposito, si plus de aere spisso est inter nos et stellas illas: uel purpureae, quando maxime de tali aere inter nos et stellas est, praecipue cum nox sit serenata, quod caret nube, tamen priuatur ab ea lumen lune: quia tunc opacitate sua aerem obscurum trahitad ruborem fusci sanguinis: et ille est color purpureus: quod purpur dicitur a purpure quodam, quod alio modo mutex dicitur, et alio nomine coccus in sanguine cuius tingitur purpura. Non debet autem hoc credi quibusdam dicentibus, quod ex hac causa aliquando in acre apparet color uiridis: quia haec impressio non causatur a puro aere, cum tunc non habeat humores, sed potius in nube aquosa causatur ille, de qua impressione in tertio huius operis libro faciemus sermonem: alii tamen colores ad rubcum declinantes colorem, apparent ex stellis orientibus et occidentibus tempore uehementis caloris: eo quod tunc spisso aere qui propter frigus crepusculi uel noctis spissatus est iuxta terram, immiscentur ei uapores ex aqua, et fumi ex terra, quae sunt inter uisus nostros et stellas orientes uel occidentes: et illi dant colorem uelleris quasi combustum rubeum fuseum quasi puluere quodam respersum. Et hoc est sicut si lucens clarum immersum sit in fuscum sanguinem puluere superficie respersum: et signum est hoc caumatis futuri et praeteriti propter quod uocatur a uulgo combustio solis. Causa enim huius est, quia uapores in alto aeris combusti sunt, et non remansit ex eis nisi reliquiae quaedam grossae iuxta terram. Si autem non causetur impressio, sed potius ueniat ex uapore aliquo per solem eleuato: aut ille est terrostris, aut aqueus. Si terrestris, tunc est niger: et cum frigus noctis circumstet eum, calorem intus comprimit, qui necessario cum non clauditur, suscipit figaram longam et ualde acuit uaporem uersus partem ubi minus obuiat aer spissus infrigidatus: et ideo accipit formam lanceae: et sunt frequenter multae tales lanceae simul: et rarissime sunt in medio coeli, aut in septentrione, aut in meridie, sed frequenter uersus orientem et occidentem: quia ibi radii solis occurrunt attenuantes aerem, in quem acui possunt: et ideo etiam in mane sunt in oriente, et in uespere in occidente in tempore calido. Haec autem figura arabice dicitur Aliramata, quod lancea interpretatur. Quando autem est uapor humidus non constans, in frigiditate noctis in aliquo congregatur, et iterum attenuatur et distrahitur ad partem aliam, sicut lana quae cum componitur in una parte, multum distrahitur in altera parte, et efficitur peruia: et illud apparet in acro nocte, et die quamdiu feruor solis aerem uerberat: et est sicut color uelleris, uel lanae composite ex multis uelleribus, alicubi spissus, et alicubi rarus, quod lumine lune uel stellarum uel solis in mane et uespero est illustratum. Diuaricatur autem in ipso lumen lunare, quod illuminat ipsum, et quaedam nigredo interponitur aliquando, eo quod ibi uapor magis inspissatur, uel forte terrestri uapori magis mixtus est: et ideo uocatur Arabice Alguadi: al enim articulus Arabice est praepositus, guadi autem spuma maris uel fluminis: quia similitudinem illius exprimit. Hoc accidit in aere nocte et die: sed non uidentur de die nisi in mane uel in sero: quia quando paucum est, tunc aliquando consumitur, aliquando absconditur lumine solis. Colores autem qui frequentius de nocte uidentur, sunt sicut prunae accensae, carbone superius et subtus aliquantulum extincto: quia lumen tangens ea libere supra terrestre immixtum, similitudinem ignis in carbone accipit: subtus autem opacitate nature et noctis impeditus acceptio luminis, et ibi manet niger et extinctus. Huic autem simile frequenter uidemus in supremo magnarum et nigrarum nubium in uespera, quando sol est inferior quam nubes: quia tunc in superficie superiori apparet sicut prunae ardentes. Haec ergo sunt omnia quae generantur in alto. Dictum est ergo de galaxia, et stellis habentibus comas, et de igne perpendiculari, quae in aere uidentur. Amplius autem dictum est etiam de Assub, et de eo quod est sicut stella una quae similis est candelae, et de aliis que in alto generantur, etc.      