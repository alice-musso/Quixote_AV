Tractatum de Spera etc. Supposito quod astrologia primo et principaliter sit de quantitate mobili, sicut dicit Boetius, notandum quod de ea potest dupliciter haberi notitia, quia in omni scientia est inuenire quedam communia sine quibus non est notitia propriorum, et est inuenire quedam propria ad que per communia fit accessus propter quod in astrologia considerante sperales circulos et motus corporum celestium in ipsis sic dupliciter de ipsis notitia habet tradi. Huiusmodi autem communia quorum notitiam oportet precedere sunt spere celestes et circuli sperales qui in ipsis intelliguntur et planete qui in circulis feruntur et hore, dies et menses et anni quibus motus ipsorum mensurantur et que ab ipsis motibus in mundo causantur. Propria uero artis sunt illa que per illa que sunt communia cognoscuntur uel que eorum notitiam subsequuntur sicut sunt coniunctiones planetarum et eleuationes centrorum et effectus mirabiles contingentes ex aspectibus planetarum et multa alia que in locis specialibus altiori egent inquisitione. Notitiam igitur communis artis tradidit Alfraganus per uiam narrationis quedam specialia inferens cum eisdem. Ut ergo ea que communia sunt artis facilius per se possent sciri facta est breuis compilatio que spere minime intitulatur excerpta de dictis eiusdem que sunt presentis considerationis. Ex hiis patet subiectum huius introductionis quia communia communi ter per modum introductionis accepta sunt subiectum huius operis et patet forma tradendi quia modus est introductorius ad specialia artis. Tractatur igitur in primo capitulo de spera et de dispositione uniuersi que a spera causatur. Circa ergo speram tria queruntur. Primum est de diffinitione spere. Secundum est de diuisione sperarum. Tertium est de situ et ordine ipsarum. Circa primum queritur de diffinitione spere quam ponit Theodosius et est spera solidum una superficie contentum. Contra: quia spera continetur superficie concaui et superficie conuexi quare non uidetur uerum una superficie contentum. Preterea de hoc quod dicitur, In cuius medio punctus est, contra quia indiuisibile non est nisi in continuo, ergo punctus non est in linea uel superficie, quare nec est in medio spere. Preterea de hoc quod dicitur, A quo omnes linee ducte ad circumferentiam sunt equales, contra quia sic fierent contactus in puncto, ergo linee uel essent diuerse uel minus. Non diuerse, quia tunc continuabuntur si in puncto se tangunt quia tactus continuorum est continuatio ipsorum, quia nihil contiguatur in puncto nec diruit una linea, quod quidem per se patet, quare non uidetur quod a puncto eodem plures linee exeant ad circumferentiam. Preterea nihil unum et idem est pars essentialis plurium diuersorum in forma sed linea recta et circulus sunt differentia in forma, ergo idem punctus non est pars utriusque. Sed constat quod centrum est pars essentialis circuli, ergo non est pars linee recte, quare non exibunt linee recte ab ipso centro ad circumferentiam, et hoc circa diffinitionem spere. Ad predicta notandum quod spera est unum de corporibus geometricis regularibus de quibus agitur in XI Euclidis et sequentibus libris. Est autem differentia horum corporum regularium geometricorum quia sola spera est corpus uniforme in toto et partibus suis et ideo necessario est solidum tantum una superficie contentum. Alia autem corpora geometrica sunt diuersis superficiebus contenta et ideo sunt corpora angulosa sicut piramis cubus octoceton duodecedrom et ycocedrin de quibus solum est scientia geometrice. Uidendo uero quod est una superficie apprehensum necessario est equaliter et uniformiter circa medium circumductum. Hoc autem medium dicitur punctus sed ex hoc necessario sequitur quod omnes linee ab ipso ducte ad circumferentiam sunt equales eo quod medium equaliter distat ab extremis, quare patet diffinitio spere et ueritas eius quod scilicet est solidum una superficie contentum etc. Quod obicitur quia spera sicut continetur superficie concaui ita et conuexi, dicendum quod uerum est de spera quod est simul corpus et locus tamen quelibet est una et uniformis sed spera ut locus est non continetur per superficiem concaui sed conuexi et ideo nulla est obiectio quia loquitur de superficie continente et exterius terminante. Quod obicitur quia indiuisibile non est nihil in concauo, dicendum quod duplex est indiuisibile. Quoddam est quod est principium quantitatis et de tali obicitur. Aliud est quod non est principium quantitatis sed est potius relatio quedam et tale est indiuisibile spere quia nihil aliud est nisi medium extremorum et tale non est in genere quantitatis nec est aliquid absolute sed respectiue, et tale possumus ymaginari et ut in situ quod patet quia non est nisi relatio, et hec magis patebit inferius cum ostenditur utrum sit idem essentialiter terre et orbis. Quod obicitur quod sic fieret contactus, dicendum quod uerum est quantum ad originem, plures enim linee ab eodem puncto profluentes sunt continue et habent unitatem continuationis, quia est ibidem terminus numero linearum. Set tamen secundum exitus ad quos tendunt dicuntur multe et habent unitatem aggregationis, sicut dicit Auicenna in Metaphysica sua. Sunt igitur unum origine sed sunt plures exitu ipsarum ad plures partes. Quod obicitur quia idem non potest esse pars essentialiter plurium in forma, dicendum quod medium circuli dupliciter potest accipi, uel in quantum est medium circuli, et sic non est nisi relatio quedam partium ad extrema, nec est indiuisibile quantitatis quia mathematicus potest ymaginari uacuum in spera et tale medium in ipsa. Et alio modo potest accipi illud medium in quo actu intelliguntur linee ab ipso profluentes ad circumferentiam, et hoc modo est indiuisibile quantitatis. Et sic, cum linea semper sit terminus superficiei et superficies corporis, necessario imaginabor ibi plenum in spera et punctum in pleno. Et sic punctus est quid indiuisibile de genere quantitatis. Ex quo patet quod idem numero eadem ratione indiuisibile non est pars spere uel circuli uel linee recte quia respectu circuli de se non est nisi relatio, respectu uero linee est aliquid in quantitate. Secundo queritur de diuisione spere, et uidetur quod non sit multe, quia celum dicitur quinta essentia Tertio queritur de situ sperarum et ordine, et primo utrum sit continuum corpus uel contiguum Iuxta hoc queritur de ordine sperarum specialiter de spera solis utrum sit in medio planetarum. Uniuersalis mundi machina etc. In hac parte secunda huius capituli. Circa primum uidetur quod ignis non sit in concauo orbis lune. Circa secundum queritur de figuratione elementorum, et uidetur quod sint nullius figure. Iuxta hoc queritur utrum sint mobilia circulariter circa terram. Tertio queritur de motu ab occidente qui debet firmamento et queritur utrum talis motus sit in orbe. Quod autem celum uoluatur. etc. In hac parte magister probat dispositionem uniuersi quam in precedenti parte posuit narratiue. Circa primum uidetur quod motus non sit ab oriente in occidentem. Iuxta hoc queritur utrum hic motus uel alius sit naturalis in orbe et partibus eius. Secundo queritur de motore primi orbis, et primo utrum sit dare motorem cuilibet orbi. Iuxta hoc queritur quod dato quod sint motores utrum determinent sibi partem in orbibus motis. Tertio queritur de figura totius uniuersi, et uidetur quod sit plana et non rotunda. Iuxta hoc queritur gratia huius utrum figura rotunda sit capacissima, ut dicit magister. Quod autem terra sit rotunda etc. In hac parte quarta huius capituli probat dispositionem terre. Circa primum queritur utrum idem sit centrum terre et orbis.... Iuxta hoc queritur utrum terra moueatur ad centrum, ut dicit magister. Secundo queritur de comparatione ipsius ad orbem et partis eius et queritur utrum super nos uideatur medietas celi, ut dicit magister. Iuxta hoc queritur de hoc quod dicit magister, quod terra est sicut punctus. Tertio queritur de probatione quantitatis terre per ipsum zodiacum. Iuxta hoc queritur utrum circulus possit quadrari. Secuntur de circulis. Horum autem etc. Capitulum tertium. Habito primo capitulo. Circa primum uidetur quod non sit circulus equinoxialis. Iuxta hoc queritur de circulo zodiaco. Secundum queritur de efficacia zodiaci. Iuxta hoc queritur, quia quod est causa uite est causa peryodi, utrum omne animatum habeat peryodum uite sue. Tertio queritur de diuisione zodiaci. Uidetur quod non conuenienter diuidatur per 12 signa. Iuxta hoc queritur de ordine signorum utrum sit aliquod signum prius aliis. Sunt autem alii duo circuli etc. In hac parte huius capituli magister determinat de aliis 4 circulis. Circa primum uidetur quod non sunt ponendi. Iuxta hoc queritur specialiter de circulo solstitiali utrum sol in ipso possit ad nos plus accedere uel a nobis recedere. Secundo queritur de circulo meridiano, et uidetur quod non sit ponendus. Iuxta hoc queritur de hoc quod dicit magister quod ciuitates habentes diuersos meridianos non equaliter distant ab oriente et occidente. Tertio queritur de orizonte, et uidetur quod non sit nisi unus orizon in mundo, scilicet rectus. Iuxta hoc queritur de longitudine ciuitatum. Dicto de 6 circulis maioribus etc. In hac parte tertia huius capituli. Queritur ergo de tropicis, et uidetur quod non deberent in spera poni galaxia. Queritur quare de ipso non fit mensio. Secundo queritur de aliis duobus circulis paruis qui describuntur a polis zodiaci. Iuxta hoc queritur utrum poli mundi describant circulos sicut poli zodiaci. Tertio queritur de habitatione partium terre istis circulis subscriptorum, et queritur primo utrum plaga subposita tropicis et equinoxiali sit habitabilis. Iuxta hoc queritur utrum plage supposite circulis artico et antartico sint habitabilis Sequitur de ortu et occasu et cetera. In hoc tertio capitulo determinat magister. Circa primum uidetur quod non sit ortus nec occasus, quia nasci proprium est animatorum. Secundo queritur de ortu uere accepto apud astrologos. Iuxta hoc queritur de diuisione ortus per rectam speram et obliquam. Tertio queritur de diffinitione ortus et recti et discreti. Iuxta hoc queritur de quadam ratione quam reprehendit magister, quod non sequitur, si totum equaliter mouetur cum toto, quod partes equaliter eleuentur cum partibus. Ex predictis etiam patet quod dies naturales et cetera. Hec est pars secunda huius capituli in qua ex predictis concludit diuersitatem dierum. Circa primum uidetur quod unus dies naturalis non sit maior alio. Iuxta hoc queritur utrum sol motu suo possit esse causa inequalitatis dierum. Secundo queritur de diuisione dierum per naturalem et artificialem. Iuxta hoc queritur utrum secundum successionem dierum debeat esse successio noctium. Tertio queritur de equinoxio et dierum artificialium augmento. Iuxta hoc queritur utrum augeantur dies supra noctes per accessum solis ad tropicum Cancri. Notandum autem quod illis quorum zenith et cetera. Hec est tertia pars huius capituli. Circa primum uidetur quod umbra non debet esse, quia lux est nobilissima forma. Iuxta hoc queritur utrum ab omni corpore celesti possit umbra generari. Secundo queritur de quantitate umbrarum, et queritur utrum plura lumina ex eadem parte uenientia faciant unam umbram. Iuxta hoc queritur utrum umbra per quantitatem possit corpori adequari. Tertio queritur de diuisione umbre et dicitur quedam uersa, quedam recta. Iuxta hoc queritur utrum per umbram perueniamus ad notitiam horarum. Illis autem quorum zenith est inter tropicum Cancri et cetera. Hec est particula huius partis. Circa primum queritur de colore naturali cutis, et uidetur quod nullius sit coloris. Iuxta hoc queritur de naturali colore capillorum. Secundo queritur de generatione nigritudinis in climatibus proximis circa equinoctialem et tropicum Cancri. Iuxta hoc queritur utrum in climatibus septentrionalibus, scilicet et locis habi tabilibus prope circulum articum et infra debeat dominari color albus. Tertio queritur de colore Ethiopum. Iuxta hoc queritur de crispitudine capillorum. Sequitur de climatibus. Ymaginetur autem et cetera. Determinato ortu et occasu signorum. Utrum debeat accipi eorum distinctio ex parte equinoxialis circuli. Iuxta hoc queritur utrum climata distinguantur secundum augmentationem dierum artificialium. Secundo queritur de numero climatum et comparatione ipsorum adinuicem. Iuxta hoc queritur de comparatione ipsorum adinuicem quid sit melius inter illa, et uidetur quod 6m et 7m. Tertio queritur de habitatione in climatibus et primo utrum aliud emisperium sit habitabile. Iuxta hoc queritur de comparatione ciuitatis ad aliam sibi oppositam utrum sint antipodes in mundo. Notandum autem quod sol unicum habet circulum etc. Quartum capitulum. Completis hiis que spectant ad generalem notitiam motuum et circulorum. Circa primum queritur utrum sit dare alia centra preter centrum mundi. Iuxta hoc queritur utrum sit dare auges. Secundo queritur de circulis et primo. Iuxta hoc queritur de equante. {...} et ideo equans et defferens in luna non sunt sub eadem superficie, cum a se mutuo habeant declinare. 