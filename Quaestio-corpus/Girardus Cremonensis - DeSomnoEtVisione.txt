Tu, cui Deus occultorum ueritates patefaciat et quem in domo uitae et in domo mortis beatificet, quaesiuisti ut descri bam tibi quid sit somnus et quid uisio. hoc uero est de subtilibus scientiis naturalibus, et proprie in qua transgressio est ad loquendum de uirtutibus animae. et indiget speculator in hac specie scientiae plenaria cognitione eius, quod narraui. nam si abbreuiatur ab hoc. abbreuiatur ab intellectu eius. et demonstratio quidem eius, quod in eadem scripsi, est secundum semitam demonstrationum naturalium. et scripsi de hoc quidem secundum quantitatem quam tibi similiter sufficere aestimaui. adeo tamen prouenit directio. Dico ergo quod cognitio eius, quod accidit rei, non est nisi post comprehensionem scientiae quidditatis rei. somnus uero et uisio sunt quae accidunt animae. quare oportet ut specu latio in hoc sit ei, qui bene disponit sermonem scientiae de substantia animae et intelligit dictiones eius et multitudinem conuersionis sermonis ipsius et quod sequitur in hoc de am biguitate, et quod de uirtutibus animae sunt duae uirtutes magnae, elongatae: sensibilis et rationalis, et quod uirtutes eius mediae inter sensum et rationem inuentae sunt omnes in ho mine, qui est corpus uiuum crescens. Cum ergo fuerint istae significationes notae — et sunt actu — erit quidditas somni, notarum uirtutum scilicet a qui bus proueniat notum. et quidditas uisionis nota est sermone breui, pauco etiam numero. et hoc est quia nos dicimus dor mientem illum qui dormit et licet sit uiuus actu, tamen non sentit aliquo quinque sensuum. Somnus igitur est dimissio usus ab anima omnium sensuum. Nos enim cum non uidemus neque audimus neque odora mus neque gustamus neque tangimus, absque aegritudine acci dente, et sumus secundum naturas nostras, dormimus. Somnus igitur cum integritate descriptionis est cum dimittit uiuus, fixus secundum naturas suas in sanitate, usum omnium sensuum, per naturam. Si ergo fuerit hoc, sicut dictum est, tunc iam apparet quid sit uisio, cum scitumest quae sunt uirtutes animae et quae de eis est uirtus, quae nominatur formatiua, scilicet uirtus quae facit nos inuenire formas rerum indiuiduales sine materia, scilicet cum absentia suorum subiectorum a sensibus nostris. et est illa quam nominauerunt antiqui sapientum graecorum phantasiam. Differentia namque inter sensum et hanc uirtutem formati uam est, quod sensus facit nos inuenire formas suorum sensa torum delatas in materia sua, haec autem uirtus facit nos in uenire formas indiuiduales exspoliatas, sine subiectis cum linea tione sua et omnibus suis qualitatibus. et haec quidem uirtus perficit suas operationes in dispositione somni et uigiliae. uerum tamen in somnis est magis apparentis operationis et formationis, quam in uigilia. Inuenimus enim quandoque uigilantem, cuius anima qui busdam suis utitur sensibus, imaginari formam rerum indiuidua lem, in qua cogitat. et secundum quantitatem profundationis cogitationis in eo et dimissionis usus sensuum, est illa formatio magis apparens ei, ita ut quasi testificetur eam suo sensu. et illud est quoniam, quando aduenit ei occupatio in cogitatione sua, qua uacet a sensibus, priuatur usu uisus et auditus. nos enim multotiens inuenimus cogitantem interrogari et non respon det, et, re existente coram uisu ipsius, cum egreditur a cogita tione, si interrogatur an uiderit eam an non, enuntiat se non uidisse eam. et similiter accidit ei in reliquis sensibus, secun dum modum eorum. et hoc quidem est in communitate homi num repertum priorum in excellentia, quae est in mente et ratione et uirtute discretionis, uirtus animarum excellens facit eos inuenire formas rerum denudatas, et non uacant a plurimo sensu. Cumque profundatur cogitatio adeo ut non utatur aliquo sensuum omnino, tunc peruenit ei cogitatio ad somnum, et fit uirtus ei formatiua fortior quam unquam sit, ad hoc ut faciat apparere operationes suas, cum non occupetur ad dandum animae suae formam inuentionum cogitationum sensibilium. uidet autem eas cum sensu exspoliatas et non est differentia inter eas omnino. immo cum cogitatione sua, in omni in quo cogitat, apparet ei forma cogitationis denudata semper firmius et manifestius et melius quam sui sensati. quoniam sentiens recipit sensata sua instrumento secundo, cui accidit fortitudo et debilitas extrinsecus et intrinsecus simul. haec autem uirtus formatiua recipit id, quod recipit, sine instrumento secundo, quare non accidit ei uir tus aut debilitas. immo non recipit ipsum nisi per animam ex spoliatam. non ergo accidit in ea conturbatio neque corruptio, quamuis sit in uiuo recepta cum instrumento primo, communi sensui et rationi, et sit haec uirtus formatiua et aliae de uirtu tibus animae scilicet in cerebro. hoc enim membrum positum est omnibus istis uirtutibus naturalibus. sensui autem similiter sunt posita instrumenta secunda, sicut oculi et cerebrum et aures et carunculae narium et nasus et lingua et palatum et uuulae et omnes nerui tactus. nam sicut cum cerebro superuenit corruptio instrumento uirtutum animalium administratarum illi membro a cerebro, similiter accidit id sensui, et, propter id quod accidit ex istis instrumentis secundis in fortitudine et de bilitate sua, est comprehensio eius debilior quam comprehensio illius, cui non sunt instrumenta. accidentia enim accidunt ei ex duabus partibus plurimum, scilicet instrumento primo et secundo. et saluatur plurimum illius in primo, et accidunt ei accidentia in secundo. uirtus enim formatiua saluatur multotiens in in strumento primo, sicut saluantur aliae et priuantur in secundo. quare non accidit ei ex parte eius accidens. quare sunt opera tiones eius semper et ipsius inuentiones nudae et manifestae. sensui uero in omnibus operationibus accidit diuersitas propter dispositio nem diuersitas horum instrumentorum secundorum, scilicet per mixtio, semper. quapropter fit quod uirtus formatiua inuenit sua inuenta, quae inuenit sensus cum materia, firmius et manifestius. Et iterum forma, quae est in materia, sequitur materiam. non enim omnis materia est susceptibilis omnis formae. nam si sigillo uno sigillauerimus ceram et lutum clarum et lutum turbidum et lutum gypseum, egredietur impressio in eis diuersa, secundum quantitatem luti. quod de eo enim subtiliores habet partes et longinquius est a raritate, est magis susceptibile formae et uehementius reddens descriptionem formarum. Similiter est sensatum sequens subiecta suorum sensatorum. inuenimus enim in eis conturbationem et tortuositatem et reli quas species diuersitatis, accidentes eis ex parte materiae. et omnis quidem diuersitas accidit ei ex parte materiae. uirtutis autem formatiuae sensibilis, cum materia sua, non accidit formis corruptio accidens ex materia. et propter illud inuenimus for mam somnialem firmiorem et meliorem. Et iterum ipsa inuenit quod non inuenit sensus omnino. nam ipsa potest componere formas. sensus uero formas com ponere non potest, quoniam non potest commiscere materiam neque operationes eius. uisus autem non potest facere nos in uenire hominem habentem cornua, aut pennas aut aliud ab hoc de illis, quae non sunt homini in natura, neque animal irra tionale rationale. non enim potest illud, cum non sit inuentum in materia sui sensati omnino, cuius est, ut inueniat formas in ea. cogitatio uero nostra non prohibet nos quin imaginemur homi nem uolantem, cum non sit pennatus, et lupum rationalem. et haec quidem uirtus formatiua non est formatiua nisi cognitionis sensibilis, quaecunque cogitatio accidit ei. et apud uacationem suam ab omnibus sensibus exemplificatur uel imaginatur forma illius cogi tationis nobis nuda absque materia. quare inuenimus in somno de formis sensibilibus quod non inuenimus cum sensu omnino. Iam ergo manifestum est nobis quid sit uisio, per illud quod diximus. Visio igitur est cum anima utitur cogitatione et dimittit usum sensuum ex parte sua. ex impressione uero sua, ipsa est sigillatio formarum imaginationis, super quam cadit cogitatio ha bentium formam in anima cum uirtute formatiua, propterea quod anima dimittit usum sensuum et adhaeret usui cogitationis. Quare autem uideamus quasdam res antequam sint? et quare uideamus res cum interpretatione significantes res an tequam sint? et quare uideamus quasdam res facientes nos uidere contrarium earum? et quare uideamus res et non uidemus eas, neque uidemus earum interpretationem, et neque uidemus contrarium earum omnino? Causa in hoc est quod inest animae earum scientia per naturam et quod ipsa est locus specierum omnium rerum sen sibilium et rationalium. Et ante nos quidem dixit etiam illud Plato philosophus Graecorum et aperuit illud et narrauit ab eo philosophus eorum famosissimus Aristoteles in sermonibus naturalibus. Et Plato quidem non dixit illud nisi quia sunt res notae omnes aut sensatae aut rationatae, et est animae inuentio ratio natorum cum inuentione sensatorum, et fuit illud propter quod dixit quod anima est sentiens, scilicet quod ipsa inuenit sensata in essentia sua. et dixit quod ipsa et rationalis, quoniam ipsa inuenit rationata in essentia sua. et non est sensatum in anima res alia nisi sentiens. nam non est ibi aliud et aliud, scilicet non est nisi essentia una, simplex. sentiens igitur eius in dispositione sui sensus non est praeter sensatum, quoniam abscisum est in ea ipsum sensatum, scilicet forma sensati. non ergo formae in ea sunt res aliae quam ipsa. immo ipsa in illa dispositione essentiae suae inuenit illam formam. et similiter rationatum eius non est nisi uirtus eius nominata ratio, cum sermo noster sensatum non sit nisi indiuidua et sermo noster rationatum non sit nisi species et quae sunt supra species usque ad genus genera lissimum; uirtus enim inueniens sensatum, quae est communis animalibus omnibus, est inueniens formas indiuiduarum rerum, scilicet formam indiuidualem, quae est coloratio et figuratio et degustatio et uocatio et odoratio et tactatio et omne quod est sic ex formatione habentium materiam et formam ; et uirtus inueniens rationatum, quod est inuentum hominis, est inueniens species rerum et discretiones specierum earum et quae conse cuntur eas. cum ergo sensatum est inuentum in anima, tunc non est sentiens in anima nisi sensatum. et similiter ratio ani mae non est nisi rationatum, in dispositione cum anima inuenit rationatum. ratio igitur in anima est rationatum et sensus est sensatum, cum sint inuenta animae. ante uero quam inueniatur, sensatum est forma indiuiduorum et rationatum est forma eorum quac sunt supra indiuidua, scilicet specierum et generum. et species quidem et indiuidua sunt omnia nota. ipsa igitur sunt sentienti et rationanti, scilicet inuenta animae. sunt ergo omnia in anima. propter hoc ergo dixit Plato, quod anima est locus omnibus rebus sensatis et rationatis. Anima igitur est sapiens per naturam, quoniam scientia omnis non est nisi sensui et rationi et illis quae sunt de genere eorum et specie ipsorum. Et quia iam appropinquatur ut ostendamus quae causa sit in diuersitate dispositionum uisionis in antecessione suae cogni tionis, tunc dicamus quod anima propterea quod est sapiens per naturam suam uigilantem sensibilem, quandoque innuit res antequam sint aut indicat eas ipsas. cum ergo est res prae parata integritati receptionis cum mundificatione accidentium quibus corrumpitur receptio uirtutum animae, et anima est fortis ad demonstrandum ut faciat apparere impressiones suas, in in strumento essentiae uiui, et reddit res ipsas antequam sint et secundum quantitatem dispositionis suae in bonitate. similiter fit multotiens quod ipsa dat eis res ipsas. dispositiones enim unius instrumenti de instrumentis animae, scilicet in indiuiduis habentibus animas completas scilicet humanas, quandoque diuer sificantur in temporibus. quare fiunt quandoque susceptibiliores et quandoque debilioris receptionis. haec ergo est causa in ui sione, a qua antecedit praeuisio rei, antequam ipsa sit. Innuitio autem est quando instrumentum minus est praeparatum ad recipiendum praeuisionem animae, qua enuntiet de nominibus ab eis. ipsa enim tunc subtiliatur ut eueniat uiuo quod uult euenire ei per innuitionem. uerbi gratia, sicut ipsa uult ut ipsa faciat eum uidere uiatorem, quare facit uidere ipsum quod uolat de loco ad locum, innuitur ergo ei transmu tatio. et similiter quando non potest instrumentum recipere causas cogitationis mundae. nam sicut inuenitur de hominibus uiuis qui cogitat de re antequam sit et utitur cogitatione sua sana cum propositionibus ueris ad similitudinem illius rei, gene rantibus ueritatem conclusionum ad omne illud de quo cogitauit et indicat res, et debilitantur dispositiones aliorum hominum ab hoc ut egrediatur huiusmodi cogitatio ab eis. quare fiunt eorum credulitates aestimationes. et aestimatio habet duas extremitates contrarias, scilicet est ita et non est ita. et tunc si accidit casus aestimationis super rei ueritatem, est uera; et si accidit casus super contrarium ueritatis, est aestimatio falsa. similiter accidit in uisione, cum abbreuiatur ab ordine co gnitionis in antecessionibus. quoniam fit cogitatio eius aesti matio. quae igitur cadit super ueritatem rei, est interpretatio, scilicet quod innuitur, et quae cadit super contrarium ueritatis, est illud quod significat, scilicet contrarium eius quod uidit ui uum de uisione. Istae ergo sunt intentiones cogentes animam ad uisionem uel ad innuitionem, et est de assimilatione in uigilatione, si cut diximus. Putatio igitur, siue aestimatio habens duas extremitates, uerificatur quandoque et mentitur alia uice. instrumentum enim si forte sit ad recipiendum innuitionem ueram, egredietur res uera. sicut facit aestimator aestimationis fortis, ca dens cum ueritate rei, quamuis non sciat illud scientia completa, demonstratiua, scilicet argumentatione, quoniam cadit cum ueri tate rei. Qui autem est debilis cogitationis est strictae cogitationis in uigilia. nam unusquisque amborum conuenit ueritati quando que et conuenit falsitati quandoque. cum autem debilitatur in strumentum a receptione innuitionis, quae est similis fortitudini aestimationis, uenit res e contrario. aestimator enim aestima tionis debilis est errans. contrarium igitur semper est uerum. et hoc quidem est uisio, quam qui uidet uidet contrarium eius, quod uidet in somnio suo. sicut qui uidet hominem mortuum et prolongatur eius tempus; et uidet hominem factum pauperem et crescit census eius, et quae sunt ita. cum autem debilitatur instrumentum debilitate cum qua non recipit aliquem eorum or dinum, non est ei ordo, quo narretur, neque conditiones conuenien tes, et diuersificatur sicut est illud, quod accidit permiscenti cogitatio nes in uigilia. fortasse enim ipse uult componere dictionem nedum ali quo subtilietur ex locutione communi et loquitur plurimo sermone et permiscet ipsum. et est de illis quos communitas nominat plurimi casus in dictione, sicut narratur de Hamet filio Nazir, et aliis. et huiusmodi uisio, quae est secundum hanc similitudinem, est quae nominatur ahlagat e, et hoc nomen non est deriua tum nisi ex ipsis ahlagat. ahlagat enim est ramus arboris mortuae. ipse enim est communicans arbori cum nomine, per similitudinem longinquam. similiter haec uisio ergo est commu nicans uisioni mortuae nomine, non ueritate intentionis. Causae autem propinquae facientes dormire uiuum sunt infrigidatio cerebri et infusio eius. nam cum ipsum humectatur et infunditur, mollificatur a dispositione suae aequalitatis et praeparationis ad motum sensibilem, cum instrumenta sensus sint procedentia et crescentia ex cerebro, sicut iam diximus in similibus sermonibus ad illud, scilicet in sermonibus de natura animalium. dimittit enim anima usum sensuum propter difficul tatem illius et declinat ad cogitationem et accidit somnus et quod uidetur in somno. at causa humectans cerebrum et infri gidans ipsum est profundatio caliditatis in corporibus uiuis in trinsecus et frigus extremitatum eius et eleuatio uaporis humidi subtilis propter submersionem caliditatis in interioribus corporis ad cerebrum. Et de significationibus ad illud est quod, quando nos mul tum replemur de cibo humido et frigido et quiescere facimus caliditatem nostram, tunc infrigidatur quod apparet de corporibus nostris et humectatur caliditas et mollificantur sensus et graue fit nobis uti eis, et illi, quorum usus est cum apertione, clau duntur. et si uiuum sit secundum dispositionem ne ualeat eos claudere, natura praeparat eis quod ipsos claudat a sensu, sicut est id quod accidit oculis. ipsa enim conuertit nigredinem eorum et occultat sub palpebris superioribus; licet sit natura animalium, quibus possibile est nigredinem sui uisus dilatare et constringere, sicut inuenitur in catis et leporibus et in rapacibus auibus et quae sunt ita. ipsa enim sunt praeparata ad constringendum nigredinem sui uisus et dilatandum eam. et palpebra constructa corrugata est constringens nigredinem, ita ut cum fiat in dispositione neque sentiat aliquid propter gra uedinem usus eius in animali cum frigore cerebri et humiditate eius, ita ut cum nos uolumus prouocare somnum, quiescere facimus corpora nostra a motu et claudimus palpebras et in geniamus tenebris loca nostra et elongamus a nobis uoces ut destruatur usus sensuum, quare fit somnus, quem definiuimus in principio. Et de significationibus iterum ad illud est quod quando nos ingredi facimus cogitationem nostram introitu uehementi et incuruamur ad inspiciendum in libris, cogitatione in eis existente, et quiescere facimus membra nostra ad illud, tunc infrigidatur quod apparet de corporibus nostris propter priuationem calidi tatis accidentis et mollificantur sensus nostri et grauis fit nobis sensus et accidit nobis somnus per illud quod eleuat illud quod de caliditate est intus quod de uapore frigido et humido est accedens ad cerebra nostra. Et de hoc iterum est illud quod accidit nobis in succes sione laboris uehementis, dum non est in corporibus nostris caliditas extrema egrediens innata. indigemus enim ut quiescere faciamus corpora nostra a motu laborioso. cumque ea quiescere facimus, intrat caliditas et eleuantur ad nostra cerebra illi ua pores frigidi et humidi et adiuuat nos natura ad illud uehe menter. illud enim bonum fit ex actu eorum corporibus, quo niam somnus facit quietem membrorum a motu et euacuat in strumentum digestionis digestioni et facit adquirere corpus ex cibo restaurationem eius, quod currit ei et resolutum est ex eo per laborem cum hoc, quod euacuat uel coadunat etiam ca liditatem ad coquendum illud, quod est in interioribus corporis concauitatibus, et in suis interioribus. et haec quidem est causa finalis ipsius somni. Creator enim totius, cuius sublimis est fama, posuit ani mali tempus ad quietem et operationem instrumentorum et uirtutum, quae sunt ad nutrimentum, faciens quiescere corpus uiui cum est resolutum et currens. non enim perficitur id quod replet et nutrit corpus uiui cum illo, quod currit ex illo semper, nisi per illud, quod assimilatur quieti et tranquillitati, id est somno, cum fortitudine in digestione. nam si non fuerit ei quies som nifera, euacuatur natura a digestione cum integritate, et pro hibetur digestio in uirtutibus suis propter sensum. digestio enim non fit equalis digestio cum administratione sensuum, quae ualeat replere illud quod euacuatur de membris corporis uiui et quadam parte uirtutis. et de significationibus ad hoc est quod illi quorum uirtutes infrigidantur propter uehementiam laboris aut uehementiam euacuationis per expulsionem spermatis aut per medicinas, percipiuntur dormire ut confortentur eorum na turae ad addendum in digestione. et inuenimus eos, cum eui gilant post somnum factum, in hoc, quod, cum excitantur, iam recessit ab eis debilitas, quam fecit euacuatio et expulsio per laborem et per medicinas, tota aut plurimum eius, et redierunt uirtutes eorum. et similiter accidit ei cuius perseuera ueru nt uigiliae: ue hementia siccitatis et profundatio temporum et oculorum et sicci tas cutis faciei super os, et substrahuntur adipes uel pulpae dua rum narium et acuitur nasus et contrahuntur palpebrae et coa gulatur sputum; sicut illud quod accidit ei qui euacuatur per medicinam aut per coitum. et consumitur humiditas innata, cuius consumptio est causa mortis propter paruitatem qua potest natura de digestione cum uigiliis, cum uirtus eius sit diuisa sensui et omnibus operationibus animae. ita ut ille, cuius perseuerant uigiliae, licet multiplicetur cibus eius, tamen festinat consumptioni humiditatis et morti. et illius, cuius somnus multiplicatur cum cibis conuenientibus in adiutorium somni super digestionem, magnificatur corpus et humectatur propter multitudinem nutrimenti. Postquam igitur iam manifestum est quae sint causae somni proximae et longinquae, tunc iam apparet iuuamentum somni in quo sit. Ipse enim, sicut praemisimus, confert in com plemento nutrimenti, et adiutorio naturae ad firmanda corpora et confortanda ea, scilicet ad restaurationem eius quod elonga tum est ex eis. Hoc igitur est sufficiens ad illud de quo quaesisti secun dum locum tuum in speculatione. et eius est haec epistola. Explicit. 
